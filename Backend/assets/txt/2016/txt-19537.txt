





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Stichting Jos Tysmans, kunstschilder

(afgekort) :

Rechtsvorm : Vereniging zonder winstoogmerk

Zetel : Ringlaan 59

3530

België

Onderwerp akte : Oprichting

Houthalen-Helchteren (Houthalen)

Stichting Jos Tysmans, kunschilder
STATUTEN
De ondergetekenden:
Roekaerts Dirk Jozef Emiel Marcel, Rembrandt van Rijnlaan 1, Oegstgeest 2343 SP, Nederland
Roekaerts Marc Jozef Jan Lodewijk, Ringlaan 57, 3530 Houthalen, België
Roekaerts Geert Mark Pieter, Haarlemmermeerstraat 28-2, Amsterdam 1058 KA, Nederland
Roekaerts Annelies Lieve, Ringlaan 57, 3530 Houthalen, België
Roekaerts Wout, Grote Baan 106 bus 2.1, 3530 Houthalen, België
Roekaerts Jasmijn, Ringlaan 57, 3530 Houthalen, België
 
Allen van Belgische nationaliteit, hebben besloten een vereniging zonder winstoogmerk op te richten als volgt:
 
Benaming
Artikel 1. De vereniging draagt als naam “Stichting Jos Tysmans, kunstschilder”. De Franstalige naam is
“Fondation Jos Tysmans, peintre artiste”. De Engelstalige “Foundation Jos Tysmans, painter”, en de Duitstalige
“Stiftung Jos Tysmans, Kunstmaler”
Zetel
Artikel 2. De zetel van de vereniging is gevestigd te 3530 Houthalen, Ringlaan 59
Doel
Artikel 3. De vereniging heeft tot doel:
het leven en werk van kunstschilder Jos Tysmans (geboren te Hemiksem op 6 februari 1893 en overleden te
Genk op 30 augustus 1974) te inventariseren, te onsluiten en toegankelijk te maken in de meest brede zin.
het bevorderen van het onderzoek over de biografische en cultuurhistorische context van zijn leven en werk, met
inbegrip van de uitbouw en beheer van een onderzoeks-, documentatie en kenniscentrum rond Jos Tysmans.
het bevorderen van het conserveren en/of restaureren van het geheel van zijn cultuurhistorisch erfgoed, kortweg
benoemd als “Erfgoed Jos Tysmans”.
Daartoe kan de vereniging tentoonstellingen organiseren of medeorganiseren, voordrachten houden, publicaties
verzorgen en uitgeven of eender welke andere vorm van kennisoverdracht gebruiken: e.g. kunstwerken uitlenen,
verhuren of aankopen, kunsthistorisch onderzoek uitvoeren, expertises organiseren en verzorgen, en in die
context activiteiten organiseren zonder welkdanige beperking.
De vereniging kan ook derden in dergelijke initiatieven steunen, of aan het doel aangepaste commerciële acties
ondernemen teneinde inkomsten te bekomen die deze doelstellingen bewerkstelligen.
Indien de vereniging ook het mandaat van het volgrecht wordt toegekend, zal ze alle rechten kunnen uitvoeren
die daaruit voortspruiten, teneinde de artistieke en commerciële belangen van de kunstenaar te verdedigen.
Verder zal de vereniging schilderijen, kunstwerken en de artistieke nalatenschap van de kunstschilder bewaren
en conserveren voor de toekomst, teneinde de verzameling bijeen te houden en het algemene publiek toe te

 *16313795*
Neergelegd
28-06-2016

0657760859

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

laten onder bepaalde voorwaarden ervan te laten genieten. Daarin zijn begrepen een aantal kunstwerken van
Jos Tysmans die deel hebben uitgemaakt van de rechtstreekse erfenis van de kunstenaar en die haar door de
oprichters zijn toevertrouwd, evenals enkele kunstwerken van andere meesters die zich eveneens in de privé-
verzameling bevonden van de kunstenaar. Eventuele schenkingen van derden aan de vereniging zullen
eveneens worden geconserveerd op de wijze overeen te komen met de schenkers.
Conserveren duidt op die maatregelen, genomen teneinde een kunstwerk optimaal te bewaren, inbegrepen
expertises, beschermende maatregelen en/of restauraties.
Zullen eveneens worden geconserveerd: de aan de vereniging toevertrouwde originele briefwisseling, publicaties,
originele foto’s en foto negatieven en documentation rond de kunstenaar. Verder zal de vereniging ook het
overgebleven deel van de inboedel van het voormalige atelier, Ringlaan 57 3530 Houthalen, bewaren, dat
deeluitmaakte van de verzameling van de kunstenaar en die door de oprichters aan de stichting is toevertrouwd.
De algemene vergadering kan eveneens beslissen om giften te doen aan publieke instellingen zoals openbare
musea, teneinde de verzamelingen van die collecties aan te vullen. Deze giften kunnen gebeuren door overgave
van eigendom van kunstwerken, voorwerpen uit het voormalige atelier of documenten uit de collectie van de
stichting of door ter beschikkeng te stellen met een langdurig bruikleen.
Leden
Artikel 4.  De vereniging kan bestaan uit werkende en niet-werkende leden. De niet-werkende leden hebben geen
stemrecht op de algemene vergadering en vallen niet onder de wet van 27 juni 1921 en de hierna volgende
statutaire regelen. Het statuut van de niet-werkende leden kan worden bepaald door een huishoudelijk reglement
opgesteld door de raad van bestuur. De benaming “lid” of “leden” voorkomende in alle hiernavolgende
bepalingen, bedoelt slechts de werkende leden.
Het aantal leden is onbeperkt, met een minimum van drie leden. Als nieuw lid kan toetreden ieder die door de
algemene vergadering als zodanig wordt toegelaten. Deze beslist vrij, met gewone meerderheid van stemmen,
over elk verzoek tot toetreding.
Elk lid kan ten alle tijde vrijwillig uit de vereniging treden. Het ontslag moet schriftelijk worden ingediend bij de
raad van bestuur.
Tot uitsluiting van een lid kan door de algemene vergadering worden besloten met een twee derde meerderheid
van de aanwezige of vertegenwoordigde leden en nadat het lid is gehoord, althans opgeroepen.
Algemene vergadering
Artikel 5.
a) De algemene vergadering is samengesteld uit de werkende leden.
b) De algemene vergadering werkt het beleid uit van de vereniging volgens de doelstellingen in artikel drie. De
algemene vergadering is bevoegd voor de volgende aangelegenheden:
Het wijzigen van de statuten;
Het benoemen en afzetten van de leden van de Raad van Bestuur;
Het goedkeuren van de rekeningen en de begroting;
De kwijting aan de bestuurders;
Het aanvaarden van de nieuwe werkende leden;
Het uitsluiten van de leden;
Het ontbinden van de vereniging.
c) De algemene vergadering komt één keer per jaar samen, tijdens het eerste trimester. De raad van beheer kan
een buitengewone algemene vergadering bijeenroepen telkens als het belang van de vereniging dit vereist of
wanneer één vijfde van de leden zulks vraagt.
d) De leden worden schriftelijk opgeroepen met aanduiding van plaats, datum en uur en de agenda van de
vergadering, minstens 8 dagen voor de algemene vergadering plaatsvindt. De oproepingen worden getekend
door de voorzitter, de secretaris of twee bestuurders.
e) De algemene vergadering wordt voorgezeten door de voorzitter van de raad van bestuur of, zo deze afwezig
is, door de oudste bestuurder.
f) Leden die afwezig of verhinderd zijn, kunnen aan een ander lid door een schriftelijke volmacht opdracht geven
hen te vertegenwoordigen en in hun naam te stemmen. Elk lid kan slechts één ander lid vertegenwoordigen.
g) In gewone gevallen kan de algemene vergadering geldig besluiten nemen met eenvoudige meerderheid van
stemmen, mits ten minste de helft der leden aanwezig of vertegenwoordigd is. Besluiten in verband met
statutenwijziging, uitsluiting van of vrijwillige ontbinding, kunnen slechts genomen worden met een meerderheid
van twee derden der stemmen.
Bij staking van stemmen is de stem van de voorzitter beslissend. Indien minstens de helft der aanwezige leden
hierom verzoekt, is de stemming geheim.
h) Van elke algemene vergadering wordt een verslag opgemaakt dat ondertekend wordt door de voorzitter en
aan alle leden bezorgd wordt, uiterlijk tegen de bijeenroeping van de volgende vergadering.
Raad van Bestuur
Artikel 6. a) De vereniging wordt beheerd door een Raad van Bestuur, samengesteld uit ten minste drie leden,
aangesteld door de algemene vergadering voor een periode van vier jaar.
b) de uittredende leden van de Raad van Bestuur zijn herkiesbaar.
c) De Raad van Bestuur kiest in zijn midden een voorzitter, een secretaris en een penningmeester. Uitbreiding
van deze bestuurskern is mogelijk mits eenvoudige beslissing van de algemene vergadering.
e) indien het bestuursmandaat voortijdig eindigt door overlijden, vrijwillig ontslag of afzetting, wordt door de
algemene vergadering in de vervanging van de bestuurder voorzien voor de rest van de termijn. Tot zolang in de
vervanging van de bestuurder niet is voorzien, oefenen de overige bestuurders de volledige bevoegdheden van
de Raad van Bestuur uit.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

f) De leden van de Raad van Bestuur worden schriftelijk opgeroepen, met aanduiding van plaats, datum en uur
der bijeenkomst en de agenda van de vergadering, minstens acht dagen voor de vergadering plaatsvindt. De
oproepingen worden getekend door de voorzitter of de secretaris. Wanneer echter alle leden aanwezig zijn en
bereid te vergaderen, zijn oproepingen overbodig. Deze bereidheid kan blijken uit een door alle leden genomen
en medeondertekende beslissing.
g) de vergadering wordt voorgezeten door de voorzitter van de Raad van Bestuur of zo deze afwezig is door de
oudste bestuurder.
h) De Raad van Bestuur mag op zijn vergaderingen andere personen aan de beraadslaging laten deelnemen,
evenwel zonder stemrecht.
i) De Raad van Bestuur heeft de meest uitgebreide bevoegdheid om het doel van de vereniging te verwezelijken,
slechts met uitzondering van de bevoegdheden die door de wet  of door art. 5b van deze statuten aan de
algemene vergadering worden voorbehouden.
j) De Raad van Bestuur bepaalt de eventuele bijdrage van de werkende leden en stelt een huishoudelijk
reglement op betreffende bijdragen, rechten en verbintenissen, aanvaarding en uitsluiting van de niet-werkende
leden.
k) onverminderd de mogelijkheid van bevoegdheidsdelegatie bij volmacht hebben de voorzitter, de secretaris en
de penningmeester voor daden van dagelijks bestuur alleen handelend de beslissings- en
vertegenwoordigingsbevoegdheid.
Voor andere daden dan die van dagelijks bestuur, is een beslissing van de Raad van Bestuur vereist en de
vereniging is, behoudens andersluidende beslissing van de Raad van Bestuur, hiervoor slechts geldig
vertegenwoordigd door het gezamelijk optreden van twee bestuurders bevoegd voor het dagelijks bestuur
l) De Raad van Bestuur kan slechts geldig beslissen wanneer ten minste de helft van haar leden aanwezig of
vertegenwoordigd is.
m) Leden die afwezig of verhinderd zijn kunnen aan een ander lid van de Raad van Bestuur door een schriftelijke
volmacht de opdracht geven om hen te vertegenwoordigen en in hun naam te stemmen, zonder dat een lid meer
dan twee stemmen kan uitbrengen, de eigen stem en die van de volmachtgever.
n) de besluiten moeten goedgekeurd worden met ten minste de helft van de aanwezige of vertegenwoordigde
bestuurders.
Financiëel beheer
Artikel 7. Het verenigingsjaar gaat in op 1 januari en eindigt op 31 december. Ter gelegenheid van de jaarlijkse
algemene vergadering geeft de Raad van Bestuur rekenschap van zijn beleid in het afgelopen jaar. Daartoe legt
de Raad van Bestuur jaarlijks de rekeningen van het afgelopen jaar en de begroting voor het volgende jaar ter
goedkeuring voor aan de algemene vergadering.
Deze goedkeuring geldt als ontlasting van de Raad van Bestuur.
Ontbinding
Artikel 8. In geval van ontbinding van de vereniging zal haar maatschappelijk vermogen gaan naar een
vereniging met een gelijkaardig doel.
Artikel 9. Voor al wat door deze statuten niet geregeld wordt, zal de wet van 27 juni 1921 van toepassing zijn.
Aldus opgemaakt met éénparigheid van stemmen op de stichtingsvergadering gehouden te Houthalen op 6 juni
2016
Overgangs- en slotbepalingen
Met éénparigheid van stemmen beslist de algemene vergadering van 6 juni 2016 dat het aantal bestuurders
wordt vastgesteld op drie en tot deze functie worden benoemd:
Roekaerts Dirk, voornoemd
Roekaerts Marc, voornoemd
Roekaerts Jasmijn, voornoemd
RAAD VAN BEHEER
Met éénparigheid van stemmen wordt door de Raad van Bestuur, welke werd gehouden op 6 juni 2016,
aangewezen tot de volgende functies:
                voorzitter: Roekaerts Dirk, voornoemd
                secretaris: Roekaerts Jasmijn, voornoemd
                penningmeester: Roekaerts Marc, voornoemd
welke verklaren hun opdracht te aanvaarden
Houthalen, 6 juni 2016
Volgen de namen, voornamen en de handtekeningen van de stichtende leden:
Naam                                                Voornamen                                       Handtekening
Roekaerts                                       Dirk
Roekaerts                                       Marc                                                    
Roekaerts                                       Geert
Roekaerts                                       Annelies
Roekaerts                                       Wout
Roekaerts                                       Jasmijn

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

6/
20

16
 - 

An
ne

xe
s 

du
 M

on
ite

ur
 b

el
ge

 


