





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Mercurius Alumni

(afgekort) :

Rechtsvorm : Vereniging zonder winstoogmerk

Zetel : Elfde-Liniestraat 24

3500

België

Onderwerp akte : Oprichting

Hasselt

De volgende personen hebben op datum van 22 juli 2016 unaniem besloten tot de oprichting van een vereniging
zonder winstoogmerk, met als benaming “Mercurius Alumni”.
 
Claes Joris, Voortstraat 45, 3550 Heusden, geboren te Heusden op 03/04/1992
Vanrusselt Jeroen, Biezenveld 2, 3590 Diepenbeek, geboren te Genk op 30/09/1992
Jennes Lazlo, Doelstraat 25, 3540 Herk-de-Stad, geboren te Leuven op 17/08/1990
Willems Sarah, Venstraat 19, 3900 Overpelt, geboren te Neerpelt op 14/08/1995
 
De statuten luiden als volgt.
 
Titel I : Naam - zetel - doel – duur
Artikel 1.
De vereniging draagt de naam "Mercurius Alumni", verder de vereniging genoemd. Deze naam zal steeds
gevolgd of voorafgegaan worden door de woorden "vereniging zonder winstoogmerk" of de afkorting "VZW".
Artikel 2.
De zetel van de vereniging is gevestigd te Elfde-Liniestraat 24, 3500 Hasselt en ressorteert onder het gerechtelijk
arrondissement Antwerpen, afdeling Hasselt, Rechtbank van Koophandel.
Artikel 3.
De vereniging heeft tot doel:
Het ondersteunen in de werking en bijdragen tot de continuïteit van studentenvereniging Mercurius en bij
uitbreiding het Limburgse studentenleven;
De bescherming, het behoud en de promotie van het studentenleven en –cultuur in het algemeen;
Het versterken en bevorderen van de banden tussen haar leden, andere studenten en afgestudeerden;
Het behartigen en verdedigen van de belangen van haar leden.
De vereniging kan alle handelingen stellen die rechtsreeks of onrechtstreeks verband houden met haar doel, met
inbegrip van bijkomstige commerciële en winstgevende activiteiten binnen de grenzen van wat wettelijk is
toegelaten en waarvan de opbrengsten integraal zullen worden bestemd voor de verwezenlijking van haar doel.
Zij kan alle nuttige rechtshandelingen en daden stellen, en onder meer overeenkomsten sluiten, personeel
aanwerven, contracten ondertekenen, verzekeringspolissen afsluiten, dit alles zowel in binnen- als in buitenland.
Zij kan alle roerende en onroerende goederen die zij voor het verwezenlijken van haar doel nodig heeft huren,
bezitten of verkrijgen en er alle eigendomsrechten en andere zakelijke rechten op uitoefenen. Zij kan subsidies
verwerven, zowel van de overheid als van private instellingen, aan sponsoring doen en vertegenwoordigers
uitzenden in binnen- en buitenland en zelf als vertegenwoordiger optreden.
Artikel 4.
De vereniging wordt opgericht voor onbepaalde duur, doch kan evenwel te allen tijde ontbonden worden.
 

 *16317431*
Neergelegd
25-08-2016

0661690646

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Titel II : Leden
Artikel 5.
Het aantal leden is onbeperkt, maar moet minimum drie bedragen.
Artikel 6.
De vereniging bestaat uit werkende leden en toegetreden leden.
De oprichters zijn de eerste werkende leden van de vereniging.
De niet-werkende leden bezitten uitsluitend de rechten en plichten die hen uitdrukkelijk door de statuten of het
eventueel op te stellen huishoudelijk reglement worden toegekend. Zij hebben geen stemrecht in de algemene
vergadering.
Artikel 7.
Beslissingen over de toetreding van leden behoort tot de bevoegdheid van de algemene vergadering. Als lid kan
tot de vereniging vrijwillig toetreden elke natuurlijke persoon of rechtspersoon, evenals openbare besturen en
verenigingen, die door de algemene vergadering als zodanig worden toegelaten.
De algemene vergadering kan de voorwaarden bepalen voor deelneming aan de vereniging voor de leden.
De kandidaat-leden richten hun kandidaatstelling schriftelijk aan de algemene vergadering. De algemene
vergadering zal beslissen over de aanvaarding van de kandidaat als lid op haar eerstvolgende vergadering. De
algemene vergadering kan zonder verdere motivatie beslissen dat een kandidaat niet aanvaard wordt als lid.
Artikel 8.
De raad van bestuur van de vereniging is verplicht een ledenregister bij te houden. Telkens wanneer er
wijzigingen optreden in het ledenbestand van de leden van de vereniging, moeten deze wijzigingen in het
ledenregister worden doorgevoerd.
De werkende leden hebben de verplichting om een adreswijziging door te geven aan de raad van bestuur. De
werkende leden hebben het recht om de inzage in het ledenregister te vragen. Zij richten hiervoor schriftelijk een
aanvraag aan de raad van bestuur.
De vereniging moet, bij mondeling of schriftelijk verzoek, aan de overheden, de administraties en de diensten,
met inbegrip van de parketten, de griffies en de leden van de hoven, de rechtbanken en alle rechtscolleges en de
daartoe wettelijk gemachtigde ambtenaren, onverwijld toegang verlenen tot het register van de leden en deze
instanties bovendien de afschriften of uittreksels uit dit register verstrekken welke zij nodig achten.
Artikel 9.
De leden betalen een jaarlijkse lidmaatschapsbijdrage die jaarlijks zal worden vastgelegd door de algemene
vergadering en maximum duizend (1.000,00) EUR zal bedragen.
Artikel 10.
Het lidmaatschap eindigt van rechtswege ingeval het lid overlijdt, failliet, onbekwaam of in staat van verlengde
minderjarigheid wordt verklaard, of onder voorlopig bewind wordt gesteld.
Elk lid kan op elk moment uit de vereniging treden, doch niet alvorens de opeisbaar geworden bijdragen werden
betaald. Dit ontslag moet per aangetekend schrijven aan de raad van bestuur ter kennis gebracht worden. Het
ontslag zal één maand na dit schrijven ingaan.
Een lid kan op elk moment worden uitgesloten door de algemene vergadering. De uitsluiting van een lid kan
enkel door de algemene vergadering worden besloten met een meerderheid van 2/3de van de aanwezige en
vertegenwoordigde stemmen en nadat het lid is gehoord, althans opgeroepen.
De raad van bestuur kan een werkend lid schorsen in afwachting van de algemene vergadering waarin beslist
wordt over de uitsluiting.
Een lid wordt geacht ontslagnemend te zijn indien hij niet meer voldoet aan de inhoudelijke voorwaarden om lid
te worden van de vereniging. Een lid wordt geacht ontslagnemend te zijn indien hij in een bepaalde hoedanigheid
lid was van de algemene vergadering en deze hoedanigheid verliest.
Het lidmaatschap van leden die hun lidmaatschapsbijdrage voor het lopend jaar, binnen de door de raad van
bestuur bepaalde termijn, niet betalen, wordt opgeschort na een schriftelijke aanmaning tot regularisatie. Leden
die hun lidmaatschapsbijdrage na de regularisatietermijn niet betalen, worden geacht ontslagnemend te zijn.
Leden die ontslag nemen, wordt uitgesloten of geschorst, alsook zijn erfgenamen of rechtsopvolgers, hebben
geen deel in het vermogen van de vereniging. Ze kunnen derhalve ook nooit teruggave of vergoeding voor
gestorte bijdragen of gedane inbrengsten vorderen.
Indien door het ontslag het aantal werkende leden onder het wettelijk of statutair minimum daalt, dan wordt het
ontslag van het werkend lid opgeschort totdat er na redelijke termijn een vervanger is gevonden.
 
Titel III : Algemene vergadering
Artikel 11.
De algemene vergadering is samengesteld uit alle werkende leden.
Elk werkend lid kan zich laten vertegenwoordigen, bij schriftelijke volmacht, door een ander werkend lid, die het
daarbij horend stemrecht mag uitoefenen.
De algemene vergadering wordt voorgezeten door de voorzitter van de raad van bestuur, bij diens afwezigheid
door de ondervoorzitter/secretaris, bij diens afwezigheid door de oudste van de aanwezige bestuurders.
Artikel 12.
De algemene vergadering is bevoegd voor:
De goedkeuring van de statuten;
Het wijzigen van de statuten;
Het verplaatsen van de zetel van de vereniging;
Het vaststellen van het aantal bestuursmandaten;
De benoeming en het ontslag van de bestuurders;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De benoeming en het ontslag van de commissarissen en het vastleggen van hun bezoldiging ingeval een
bezoldiging wordt toegekend;
De benoeming en de uitsluiting van een lid van de vereniging;
De goedkeuring van de begroting en van de rekeningen;
De kwijting aan de bestuurders en de commissarissen;
De omzetting van de vereniging in een vereniging met sociaal oogmerk;
De vrijwillige ontbinding van de vereniging;
De benoeming van de vereffenaars, bij ontbinding van de vereniging;
Alle gevallen waarin deze statuten het vereisen.
Artikel 13.
De algemene vergadering moet ten minste eenmaal per jaar worden samengeroepen, binnen de zes maanden
na afsluitingsdatum van het boekjaar, voor het goedkeuren van de rekeningen van het afgelopen jaar en de
begroting van het lopend jaar.
De algemene vergadering wordt tevens samengeroepen telkens het doel van de vereniging zulks vereist of dat
de raad van bestuur dit nodig acht.
De raad van bestuur is bovendien verplicht de algemene vergadering samen te roepen wanneer minimum 1/5de
van het aantal werkende leden daartoe schriftelijk verzoekt, met melding van de te behandelen agendapunten. In
dit geval is de raad van bestuur verplicht de algemene vergadering samen te roepen binnen de vijftien
werkdagen met vermelding op de agenda van de gevraagde agendapunten.
De algemene vergadering komt samen op uitnodiging van de raad van bestuur. Alle werkende leden worden
schriftelijk opgeroepen ten minste acht dagen voor het tijdstip van de algemene vergadering. De oproeping bevat
de datum, uur en plaats van de algemene vergadering, evenals de agenda. De agenda wordt opgesteld door de
raad van bestuur. Tijdens de algemene vergadering zelf kunnen punten aan de agenda worden toegevoegd. Om
te kunnen deelnemen aan de algemene vergadering moeten de werkende leden, voor het tijdstip van de
algemene vergadering, schriftelijk ingaan op de oproeping, eventueel met voorstellen voor bijkomende
agendapunten.
Artikel 14.
De algemene vergadering kan beraadslagen ongeacht het aantal aanwezigen.
Tot wijziging van de statuten kan slechts worden besloten indien die wijziging gedetailleerd op de agenda is
vermeld en indien 2/3de van de werkende leden aanwezig of vertegenwoordigd is. Wordt dit quorum niet bereikt
dan kan een tweede vergadering worden bijeengeroepen, waarop een geldig besluit kan genomen worden,
ongeacht het aantal aanwezigen. Deze tweede vergadering mag niet binnen de vijftien kalenderdagen volgend
op de eerste vergadering worden gehouden. Voor elke statutenwijziging is bovendien een meerderheid van 2/3de
der aanwezige of vertegenwoordigde stemmen vereist, ook op de tweede algemene vergadering. Tot wijziging
van het doel van de vereniging kan slechts met een meerderheid van 4/5de van de stemmen worden besloten.
Elk werkend lid heeft één stem.
In gewone gevallen worden de besluiten genomen bij eenvoudige meerderheid van de aanwezige en geldig
vertegenwoordigde stemmen. Bij staking van stemmen beslist de stem van de voorzitter van de vergadering.
Artikel 15.
Van elke vergadering worden notulen gemaakt. De notulen van de algemene vergadering worden opgenomen in
een bijzonder register, ter inzage van de werkende leden.
De besluiten van de algemene vergadering worden de werkende leden en andere belanghebbende ter kennis
gebracht door toezending van een kopie van de originele verslagen van de algemene vergaderingen,
onverminderd de door de wet voorgeschreven bekendmakingen.
 
Titel IV : Raad van bestuur
Artikel 16.
De vereniging wordt bestuurd door een raad van bestuur, samengesteld uit ten minste drie bestuurders. Er is
geen maximum bestuurders bepaald.
De raad van bestuur moet minstens één lid minder tellen dan het aantal werkende leden van de vereniging.
Het aantal bestuurders wordt vastgesteld door de algemene vergadering.
Artikel 17.
De algemene vergadering benoemt de bestuurders. De benoeming gebeurt bij gewone meerderheid, indien
minstens de helft van de stemmen aanwezig of vertegenwoordigd is. De stemming over de benoeming van
bestuurders is openbaar.
De bestuurders worden benoemd voor een periode van vijf jaar. De bestuurders zijn herbenoembaar. Elke
bestuurder die benoemd is om een tussentijds opengevallen mandaat waar te nemen, blijft slechts bestuurder tot
dat mandaat verstreken is.
Het mandaat van bestuurder is onbezoldigd.
Artikel 18.
De vergaderingen worden voorgezeten door de voorzitter en, bij diens ontstentenis, belet of afwezigheid, door de
secretaris, en bij diens ontstentenis, belet of afwezigheid, door de oudste van de aanwezige bestuurders.
De raad van bestuur kan onder haar leden een voorzitter, een ondervoorzitter, een secretaris, een
penningmeester en elke functie die zij voor de goede werking van de vereniging noodzakelijk acht kiezen, en
bepaalt hun bevoegdheden.
Artikel 19.
De raad van bestuur bestuurt en vertegenwoordigt de vereniging binnen en buiten rechte en heeft alle
bevoegdheden die niet wettelijk of statutair aan de algemene vergadering of een ander orgaan van de vereniging

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

zijn toegewezen.
De raad van bestuur is onder meer bevoegd voor het inrichten van werkgroepen en adviesraden, het aannemen
en ontslaan van personeel, het opstellen van de nodige interne reglementen, het aannemen van giften, het
vervreemden van roerende en onroerende goederen, het aangaan van hypothecaire leningen, het uitgeven van
obligaties en het instellen van rechtsvorderingen.
De raad van bestuur kan bepaalde van deze bevoegdheden overdragen aan één van zijn leden of aan een derde
en diens bevoegdheden bepalen.
Bestuurders moeten, voor het verstrijken van hun mandaat, het initiatief nemen om de algemene vergadering
samen te roepen om de nieuwe bestuurdersmandaten toe te kennen. Indien zij in gebreke blijven, zijn zij ertoe
gehouden hun opdracht verder te vervullen tot in hun vervanging is voorzien, onverminderd hun
aansprakelijkheid voor de schade die door hun verzuim mocht zijn veroorzaakt.
Artikel 20.
Door de bestuurders wordt geen persoonlijke verplichting aangegaan betreffende de verbintenissen van de
vereniging. Hun aansprakelijkheid is beperkt tot het vervullen van de hun gegeven opdracht en tot de
tekortkomingen in hun bestuur.
Artikel 21.
De raad van bestuur komt samen telkens het belang van de vereniging dit vereist.
Elke bestuurder heeft het recht de raad van bestuur samen te roepen. Hij of zij richt hiertoe een verzoek aan de
voorzitter.
De raad van bestuur wordt samengeroepen door de voorzitter. De oproeping gebeurt schriftelijk, minstens acht
dagen voor de samenkomst. De oproeping bevat de datum, uur en plaats van de samenkomst van de raad van
bestuur, evenals de agenda. De agenda wordt opgesteld door de voorzitter.
Artikel 22.
Elke bestuurder heeft een stem. Iedere bestuurder kan schriftelijk volmacht geven aan een andere bestuurder,
die het daarbij behorend stemrecht mag uitoefenen.
Om geldig te kunnen stemmen, dient minstens de helft van de bestuurders aanwezig of vertegenwoordigd te zijn.
De raad van bestuur beslist normaal, als collegiaal orgaan, bij gewone meerderheid van de aanwezige of
vertegenwoordigde stemmen. Bij staking van stemmen beslist de stem van de voorzitter of de stem van diegene
die hem vervangt.
Artikel 23.
Van elke vergadering worden er notulen opgesteld. Deze worden ondertekend door de voorzitter en de secretaris
van de desbetreffende vergadering. De notulen worden gehouden in een daartoe bestemd register. De
bestuurders worden op de hoogte gesteld van de genomen beslissingen door toezending van een kopie van de
notulen. T.a.v. derden liggen enkel die beslissingen ter inzage die neergelegd worden in het verenigingsdossier.
Artikel 24.
Het mandaat van bestuurder eindigt van rechtswege door het verstrijken van de termijn van het mandaat en
eveneens door overlijden, aftreden of ontslag of verlies van het lidmaatschap. Het mandaat van bestuurder
eindigt eveneens ingeval bankbreuk, onbekwaamverklaring en onder bewindvoerstelling van de bestuurder.
Een bestuurder kan te allen tijde door de algemene vergadering ontslagen worden. De stemming door de
algemene vergadering wordt beslist bij bijzondere meerderheid, zijnde 2/3de van het aantal aanwezige en/of
vertegenwoordigde stemmen en is openbaar. De stemming moet evenwel uitdrukkelijk vermeld worden op de
agenda van de algemene vergadering.
Een bestuurder kan vrijwillig ontslag nemen. Dit ontslag moet per aangetekend schrijven aan de raad van bestuur
ter kennis gebracht worden. De bestuurder die ontslag neemt moet een opzegtermijn van drie maanden in acht
nemen.
Bij overlijden of ontslag van een bestuurder wordt een vervanger aangeduid door de volgende algemene
vergadering.
Indien door ontslag of verstrijken van termijn, het aantal bestuurders is teruggevallen tot onder het wettelijk
minimum, dan blijven de bestuurders in functie totdat er na redelijke termijn in hun vervanging is voorzien.
 
Titel V : Dagelijks bestuur
Artikel 25.
De taken in verband met de dagelijkse werking van de vereniging kunnen worden overgedragen aan een
dagelijks bestuur.
Artikel 26.
Het dagelijks bestuur worden benoemd door de raad van bestuur. De benoeming gebeurt bij gewone
meerderheid, indien minstens de helft van de stemmen aanwezig of vertegenwoordigd is. De stemming over de
benoeming van bestuurders is openbaar.
Artikel 27.
De dagelijks bestuurders worden benoemd voor onbepaalde duur. Dagelijks bestuurders zijn herbenoembaar.
Het mandaat van dagelijks bestuurder is onbezoldigd.
Artikel 28.
Het dagelijks bestuur kan de dagdagelijkse handelingen, de handelingen van minder belang en de dringende
handelingen binnen een vereniging stellen. Binnen deze bevoegdheid kan het dagelijks bestuur de vereniging
binnen en buiten rechte vertegenwoordigen.
Artikel 29.
Het mandaat van dagelijks bestuurder eindigt van rechtswege door het verstrijken van de termijn van het
mandaat en eveneens door overlijden, aftreden, ontslag of verlies van het lidmaatschap.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Een dagelijks bestuurder kan op elk moment ontslagen worden door de raad van bestuur of door de algemene
vergadering met een gewone meerderheid. De stemming over het ontslag van een dagelijks bestuurder is
openbaar.
Elke dagelijks bestuurder kan op elk moment ontslag nemen. Dit ontslag moet per aangetekend schrijven aan de
raad van bestuur ter kennis gebracht worden. De dagelijks bestuurder die ontslag neemt moet geen opzegtermijn
in acht nemen. Er dient wel rekening gehouden te worden met de verplichtingen die volgen uit contracten met de
vereniging.
Indien door het ontslag de werking van de vereniging in gevaar wordt gebracht, wordt het ontslag van de
dagelijks bestuurder opgeschort totdat er na redelijke termijn een vervanger is aangesteld.
 
Titel VI : Rekeningen en begroting
Artikel 30.
Het boekjaar van de vereniging loopt van 1 juli tot 30 juni.
Artikel 31.
De raad van bestuur stelt elk jaar de rekeningen van het afgelopen boekjaar op en bereidt de begroting van het
lopend boekjaar voor. Beide worden ter goedkeuring aan de algemene vergadering voorgelegd die gehouden
wordt binnen zes maanden na afsluitingsdatum van het boekjaar.
Na goedkeuring van de jaarcijfers en de begroting, legt de raad van bestuur verantwoording af voor het beleid in
het voorgaande jaar en spreekt de algemene vergadering zich uit over de kwijting aan de bestuurders. Dit
gebeurt bij afzonderlijke stemming.
Artikel 32.
Het batig saldo vergroot het vermogen van de vereniging en kan niet als dividend of anderszins aan de leden
worden uitgekeerd.
 
Titel VII : Ontbinding en vereffening
Artikel 33.
De vereniging kan eindigen ten gevolge van gerechtelijke ontbinding en ontbinding van rechtswege.
Artikel 34.
De vereniging kan ten alle tijde vrijwillig ontbonden worden, indien 2/3de van de leden op de algemene
vergadering aanwezig of vertegenwoordigd zijn en er bovendien een 4/5de meerderheid akkoord is. Het voorstel
tot vrijwillige ontbinding van de vereniging moet uitdrukkelijk op de agenda van de algemene vergadering vermeld
worden. Zijn geen 2/3de van de leden op deze algemene vergadering aanwezig of vertegenwoordigd, dan moet
een tweede algemene vergadering worden bijeengeroepen die geldig beraadslaagt ongeacht het aantal
aanwezige of vertegenwoordigde leden maar mits een 4/5de meerderheid wordt akkoord gevonden om de
vereniging vrijwillig te ontbinden.
In geval van vrijwillige ontbinding benoemt de algemene vergadering, of bij gebreke daarvan de rechtbank, één of
meer vereffenaars. Zij bepaalt tevens hun bevoegdheid alsmede de vereffeningsvoorwaarden.
Artikel 35.
In geval van ontbinding worden de activa, na aanzuivering van de passiva, overgedragen aan een vereniging,
stichting of inrichting, waarvan het doel gelijkaardig moet zijn aan dit van de tegenwoordige vereniging. De
bestemming van het netto-actief wordt vastgesteld door de algemene vergadering of door de vereffenaar(s).
 
Titel VIII : Slot- en overgangsbepalingen
Artikel 36.
Het eerste boekjaar loopt van datum oprichting tot 30 juni van het daaropvolgende jaar.
Artikel 37.
Voor alles wat in deze statuten niet is voorzien, wordt verwezen naar de wet van 27 juni 1921, gewijzigd door de
wet van 2 mei 2002.
 
 
Op 22 juli 2016 benoemde de algemene vergadering volgende personen als lid van de raad van bestuur:
 
 
Claes Joris, voornoemd
Vanrusselt Jeroen, voornoemd
Jennes Lazlo, voornoemd
 
 
Opgemaakt in zes exemplaren te Hasselt op 22 juli 2016.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

8/
20

16
 - 

An
ne

xe
s 

du
 M

on
ite

ur
 b

el
ge

 


