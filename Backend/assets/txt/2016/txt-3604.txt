





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : STOKED

(afgekort) :

Rechtsvorm : Vereniging zonder winstoogmerk

Zetel : Grote Markt 11

1500

België

Onderwerp akte : Oprichting

Halle

STOKED vzw
Grote Markt 11, 1500 HALLE
OPRICHTING
 
De ondergetekende eerste en stichtende leden hebben op datum van 19 augustus 2015 unaniem besloten tot de
oprichting van een vereniging zonder winstoogmerk, waarvan de statuten als volgt luiden:
 
I. Benaming, maatschappelijke zetel, duur, doel
 
Artikel 1 Rechtsvorm
 
De vereniging is een entiteit met rechtspersoonlijkheid, meer in het bijzonder een vereniging zonder
winstoogmerk, hierna VZW genaamd, op grond van de wet van 27 juni 1921 betreffende de verenigingen zonder
winstoogmerk en de stichtingen, gepubliceerd in het Belgisch Staatsblad van 1 juli 1921 zoals gewijzigd door de
Wet van 2 mei 2002 en de Wet van 16 januari 2003.
 
Artikel 2 Naam
 
De vereniging draagt de naam “STOKED”.
 
Artikel 3 Zetel
 
De zetel is gevestigd Grote Markt 11 te 1500 Halle.
Deze vereniging ressorteert onder het gerechtelijk arrondissement Halle- Vilvoorde.
De zetel van de vereniging is gevestigd in Vlaanderen of het Brussels Hoofdstedelijk Gewest. Hij kan worden
overgeplaatst naar een andere plaats in Vlaanderen bij eenvoudige beslissing van de Raad van Bestuur.
 
Artikel 4 Duur
 
De vzw is opgericht voor onbepaald duur.
 
Artikel 5 Doel en activiteiten
 
De vzw heeft tot doel het promoten van extreme boardsporten in binnen- en buitenland. Het opleiden van
sportbeoefenaars van de extreme sporten en het sponsoren van evenementen gerelateerd aan de extreme
sporten.

 *16302060*
Neergelegd
25-01-2016

0646941795

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Zij is bevoegd om in ondergeschikte orde handelsdaden te stellen voor zover deze in overeenstemming zijn met
het doel omschreven in het eerste lid en voor zover de winst gebruikt wordt om dit doel te bereiken.
Zij kan alle roerende en onroerende goederen die zij voor het verwezenlijken van haar doel nodig heeft, bezitten
of verkrijgen en er alle eigendomsrechten en andere zakelijke rechten op uitoefenen.
Zij kan daartoe alle nuttige rechtshandelingen en daden stellen, overeenkomsten sluiten, personeel aanwerven,
contracten ondertekenen, met expliciet inbegrip van verzekeringspolissen, goederen in huur nemen, dit zowel in
binnen- en buitenland.
Zij kan individuele overeenkomsten zowel met privé- en rechtspersonen afsluiten, om welke redenen ook,
subsidies verwerven, zowel van de overheid als van de private instellingen, aan sponsoring doen en
vertegenwoordigers uitzenden in binnen- en buitenland en zelf als vertegenwoordiger optreden.
 
II. Leden, bijdrage
 
Artikel 6 Leden
 
De vzw bestaat uit effectieve en toegetreden leden.
Enkel de effectieve leden maken deel uit van de algemene vergadering.
De toegetreden leden betalen geen lidmaatschapsbijdrage. Toegetreden leden zijn enkel aangesloten om te
genieten van de activiteiten van de vereniging. De toegetreden leden hebben geen stemrecht op de algemene
vergadering.
Het minimum aantal effectieve leden is statutair bepaald op drie. Met de term lid verwijzen we doorheen deze
statuten verder naar de effectieve leden.
 
Artikel 7: Effectieve leden
 
Er zijn minstens drie effectieve leden met alle rechten en plichten zoals omschreven in de VZW-wet
De volgende oprichters zijn de eerste effectieve leden:
Pieter- Willem OTS;
Remi Felix Leo OTS;
Remi Willem Jan OTS;
Joke OTS;
Magda DEVOGELEER.
 
Artikel 8 Toetreding
 
De kandidaat-leden richten hun kandidaatstelling aan de Raad van Bestuur.
Kan als effectief toetreden, ieder natuurlijk of rechtspersoon die aan onderstaande voorwaarden voldoet:
Effectief lid :
Een schriftelijke of elektronische aanvraag richten aan de voorzitter van de Raad van Bestuur, die de aanvraag
ter goedkeuring voorlegt op de volgende Raad van Bestuur. De beslissing van de Raad van Bestuur zal op de
jaarlijkse algemene vergadering ter bekrachtiging voorgelegd worden, zoals hierna bepaald.
Rechtspersoonlijkheid bezitten en handelingsbekwaam zijn of geldig vertegenwoordigd zijn (geldt enkel voor de
verenigingen die lid wensen te worden)
Voldoen aan de voorwaarden gesteld door deze statuten, met name gedurende minstens drie jaar de
hoedanigheid bezitten van toegetreden lid van de vereniging en de leeftijd van 16 jaar bereikt hebben.
Aanvaard worden door de algemene vergadering bij gewone meerderheid van de aanwezige en
vertegenwoordigde stemmen.  De beslissing is zonder beroep en moet niet gemotiveerd worden.
De volheid van het lidmaatschap, met inbegrip van het stemrecht op de algemene vergadering, komt uitsluitend
toe aan de effectieve leden.  De wettelijke bepalingen zijn alleen op hen toepasselijk.
 
Toegetreden lid:
Elke natuurlijke persoon, rechtspersoon of organisatie die de doelstellingen van de VZW onderschrijft kan een
schriftelijke of elektronische aanvraag indienen om toegetreden lid te worden.
Toegetreden leden hebben geen stemrecht op de algemene vergadering maar worden steeds uitgenodigd deze
vergaderingen bij te wonen.
 
Alle leden zijn ertoe gehouden zich te gedragen naar de statuten en reglementen van de vereniging op straffe
van uitsluiting. Een effectief lid kan ten allen tijde afstand doen van zijn statuut van effectief lid met behoud van
zijn statuut van toegetreden lid.
 
Artikel 9: Bijdrage
 
De leden zijn niet tot een bijdrage verplicht. De Raad van Bestuur kan jaarlijks de door werkende en niet-
werkende leden verschuldigde bijdrage vaststellen. Deze bijdrage is door de Raad van Bestuur opeisbaar,
veertien dagen nadat zij door deze Raad is vastgesteld.
Artikel 10 : Ontslag
Elk lid kan ten allen tijde, mits hij er één maand vooraf kennis van geeft,  uit de vereniging treden, doch niet

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

alvorens hij de opeisbaar geworden bijdragen heeft betaald.
Het ontslag moet bij aangetekende brief aan de Raad van Bestuur kenbaar gemaakt worden.
 Het ontslag zal één maand na dit schrijven ingaan.
Het lid dat weigert de bijdrage te betalen, wordt geacht ontslag te nemen.
 
Artikel 11: Beëindiging van het lidmaatschap
 
De uitsluiting van een effectief lid kan slechts uitgesproken worden door de Algemene Vergadering met
tweederde meerderheid der aanwezige en vertegenwoordigde stemmen en nadat het lid is gehoord, althans
geroepen.
 De uitsluiting van een toegetreden lid is een bevoegdheid van de Raad van Bestuur, die dit uitspreekt met een
gewone meerderheid van de stemmen.
 
Het lidmaatschap eindigt van rechtswege in het geval het lid overlijdt, failliet, onbekwaam of in staat van
verlengde minderjarigheid wordt verklaard, of onder voorlopig bewind wordt gesteld.
 
Artikel 12: Rechten
 
Geen enkel effectief of toegetreden lid kan enige aanspraak laten gelden of uitoefenen op de activa van
de vzw op grond van de enkele hoedanigheid van lid. Deze uitsluiting van rechten op de activa geldt ten
allen tijde: tijdens het lidmaatschap, bij beëindiging van het lidmaatschap om wat voor reden dan ook,
bij ontbinding van de vzw, enz.
 
III De Algemene Vergadering
 
Artikel 13: Samenstelling
 
De Algemene Vergadering wordt samengesteld uit de effectieve leden. Deze kunnen zich laten
vertegenwoordigen door een ander effectief lid. Eén lid kan echter maximaal 2 stemmen uitbrengen.
 
Artikel 14: Bevoegdheden
 
De Algemene Vergadering is uitsluitend bevoegd voor:
wijzigen van de statuten;
benoemen en ontslaan van bestuurders;
benoemen en afzetten van de commissaris en het bepalen van diens bezoldiging;
kwijting geven aan de bestuurders en commissarissen;
goedkeuren van de begrotingen en de rekeningen ;
ontbinden van de vereniging;
uitsluiten van een lid;
omzetting van de vereniging in een vennootschap met sociaal oogmerk.
 
Artikel 15: Vergaderingen
 
De Algemene Vergadering wordt bijeengeroepen door de Raad van Bestuur telkens als het doel of het
belang van de vereniging dit vereist en tenminste één maal per jaar  en dit telkens tijdens de maand mei.  
Alle leden worden tenminste acht dagen tevoren voor de algemene vergadering opgeroepen.  De oproeping
gebeurt elektronisch tenzij het betrokken lid uitdrukkelijk om een schriftelijke oproeping heeft verzocht. De
uitnodigingen vermelden dag, plaats, uur van de algemene vergadering.  De agenda wordt bij de oproepingsbrief
gevoegd. De uitnodiging wordt minstens 15 dagen voorafgaand aan de datum van de Algemene Vergadering
naar alle effectieve leden verstuurd.
Elk voorstel, ondertekend door tenminste één twintigste van de leden wordt op de agenda gebracht.
Een Buitengewone Algemene Vergadering wordt bijeengeroepen telkens als de Raad van Bestuur het nuttig
acht, of een vijfde van de effectieve leden erom verzoekt.
 
Artikel 16: Quorum en stemming
 
Beslissingen worden genomen bij gewone meerderheid van de aanwezige of vertegenwoordigde leden.
De wijziging van de statuten vereist een beraadslaging in een vergadering die voldoet aan een quorum van 2/3
van de aanwezige of vertegenwoordigde leden. Ingeval op de eerste vergadering minder dan 2/3 van de leden
aanwezig of vertegenwoordigd zijn kan een tweede vergadering bijeengeroepen worden die
geldig kan beraadslagen, ongeacht het aantal aanwezige of vertegenwoordigde leden. De tweede
vergadering mag niet binnen de 15 dagen volgend op de eerste vergadering gehouden worden. De
beslissing wordt geacht aanvaard te zijn indien ze wordt goedgekeurd door 2/3 van de stemmen van de
aanwezige of vertegenwoordigde leden. Enkel wanneer de statutenwijziging betrekking heeft op het doel
of de doeleinden vereist ze een meerderheid van 4/5 van de stemmen van de aanwezige of
vertegenwoordigde leden.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 17: Inzagerecht
De besluiten van de Algemene Vergadering worden gebundeld en bewaard op de maatschappelijke zetel
van de vereniging. Zij zijn voor de leden ter inzage beschikbaar en de leden kunnen op aanvraag een
afschrift ontvangen
 
IV De Raad van Bestuur
 
Artikel 18: Samenstelling
 
De vereniging wordt bestuurd door een Raad van Bestuur van ten minste drie personen, lid van de
vereniging en aangeduid door de Algemene Vergadering. De Raad van Bestuur kiest onder
zijn leden een voorzitter, een secretaris en een penningmeester.
Deze drie zijn afzonderlijk gemachtigd om poststukken, postassignaties, aangetekende brieven en dergelijke,
gericht aan de vereniging in ontvangst te nemen.
 
Artikel 19: Voorwaarden kandidatuur
 
De kandidaat-bestuurders dienen hun kandidatuur minimum 7 dagen voor de datum van de Algemene
Vergadering in te richten aan de Raad van Bestuur.
 
Artikel 20: benoeming, ontslag, vergoeding
 
De bestuurders worden benoemd door een Algemene Vergadering en het mandaat van bestuurder is voor
onbepaalde duur.  
De bestuurders zijn ten alle tijde afzetbaar door de Algemene Vergadering.
Ieder  lid van de Raad van Bestuur kan zelf ook ontslag nemen door schriftelijke kennisgeving aan de Raad van
Bestuur.
Bij ontslag, schorsing of overlijden van een bestuurder zal de eerstvolgende Algemene Vergadering in zijn
vervanging voorzien. Intussentijd kan de Raad van Bestuur onder zich een bestuurder aanduiden die tijdelijk de
opengevallen functie waarneemt.
De bestuurders oefenen hun mandaat onbezoldigd uit.
 
Artikel 21: Vergaderingen, beraadslaging, beslissing
 
De Raad van Bestuur kan slechts geldig beslissen indien de meerderheid van de bestuurders aanwezig is. Bij
staking van stemmen wordt een tweede stemming gehouden. Geeft deze geen uitsluitsel dan worden de
stemmen van de voorzitter, secretaris en penningmeester weerhouden. Er worden notulen opgesteld en bewaard
in een notulenregister dat ter inzage zal zijn van de effectieve leden.
 
Artikel 22: Bevoegdheden
 
De Raad van Bestuur heeft de meest uitgebreide bevoegdheid om alle daden van bestuur of beschikking te
stellen die de vereniging kunnen aanbelangen.
Zij heeft de macht alle daden die niet uitdrukkelijk, hetzij door de wet, hetzij door deze statuten aan de algemene
vergadering zijn voorbehouden, te verrichten.
Zij heeft namelijk de macht om op eigen gezag te beslissen over alle bewerkingen die binnen het kader van het
doel van de vereniging begrepen zijn, zoals voorzien door artikel drie van deze statuten.
 
Zij kan onder meer:
 
alle betalingen doen en ontvangen en er kwijting van geven;
alle bewaarnemingen doen en ontvangen;
alle goederen, roerende en onroerende, verwerven, ruilen of vervreemden alsook in huur nemen of geven, zelfs
voor een termijn van meer dan negen jaar, onder voorbehoud van de exclusieve wettelijke of statutaire
bevoegdheden van de algemene vergadering;
alle subsidies en tegemoetkomingen, hetzij privé of officieel aanvaarden en ontvangen;
alle legaten en schenkingen aanvaarden en ontvangen;
aanvaarden en afsluiten van alle contracten;
alle leningen (met of zonder borg) en subsidies toestaan;
alle subrogaties en borgstellingen bedingen en aanvaarden;
de onroerende goederen van de vereniging hypothekeren;
alle leningen en voorschotten met of zonder hypothecaire waarborg afsluiten en uitvoeren;
aan alle rechten zowel zakelijke als verbintenisrechterlijke zaken alsook aan alle waarborgen,zowel zakelijke als
persoonlijke;
handlichting geven zowel voor als na betaling van alle inschrijvingen, voor echte of hypothecaire, van
overschrijvingen van elk beslag of ander beletsel;
voor elke rechtsmacht optreden, zowel als eiser dan als verweerder en alle vonnissen doen uitvoeren;
dadingen afsluiten en schikkingen in der minne treffen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Het is eveneens de Raad die alle personeelsleden (jobstudenten, PWA-ers, …) van de vereniging benoemt en
ontslaat, alsook hun bezoldiging en vergoeding vaststelt.
 
Artikel 23: Vertegenwoordiging
 
De Raad van Bestuur vertegenwoordigt als college de vzw in alle handelingen in en buiten rechte. Hij
vertegenwoordigt de vereniging door de meerderheid van zijn leden. Onverminderd de algemene
vertegenwoordigingsbevoegdheid van de Raad van Bestuur als college wordt de vzw in en buiten rechte
eveneens vertegenwoordigd door twee bestuurders die gezamenlijk handelen.
De Raad van Bestuur of de bestuurders die de vzw vertegenwoordigen kunnen gevolmachtigden van de
vzw aanstellen. De gevolmachtigden verbinden de vzw binnen de perken van de hun verleende volmacht.
 
Artikel 24: Bekendmakingformaliteiten
 
De benoeming van de leden van de raad van bestuur en hun ambtsbeëindiging wordt openbaar gemaakt
door neerlegging in het verenigingsdossier ter griffie van de Rechtbank van Koophandel, en van een
uittreksel daarvan bestemd om in de bijlagen bij het Belgisch Staatsblad te worden bekendgemaakt. Uit
de stukken moet blijken of de personen die de vzw vertegenwoordigen, de vzw ieder afzonderlijk,
gezamenlijk, dan wel als college verbinden.
 
V. Begroting en rekeningen
 
Artikel 25
 
Elk jaar, op 31 december, maakt de Raad van Bestuur een staat van de inkomsten en uitgaven en legt die samen
met de begroting van het volgend jaar voor, ter goedkeuring aan de algemene vergadering .
De boekhouding wordt gevoerd overeenkomstig de bepalingen opgenomen in de V&S wet en de daarop
toepasselijke uitvoeringsbesluiten.
De jaarrekening wordt neergelegd in het dossier gehouden op de Griffie van de Rechtbank van Koophandel
overeenkomstig de bepalingen in de V&S wet.
 
VI. Ontbinding en vereffening
 
Artikel 26
 
Bij ontbinding van de vereniging wijst de Algemene Vergadering een vereffenaar aan, waarvan zij de
opdracht omschrijft.
Ingeval van ontbinding en vereffening beslist de Algemene Vergadering over de bestemming van het
vermogen van de vzw dat zal worden toegekend aan een andere vereniging zonder winstoogmerk met een
gelijkaardig of verwant doel, werkzaam in België.
Alle beslissingen betreffende de ontbinding, de vereffeningsvoorwaarden, de benoeming en de
ambtsbeëindiging van de vereffenaars, de afsluiting van de vereffening en de bestemming van het actief
worden neergelegd op de griffie en bekendgemaakt in de bijlage bij het Belgisch Staatsblad.
 
VII Algemene bepalingen - overgangsbepalingen
 
Artikel 27 Boekjaar
 
Het eerste boekjaar loopt vanaf datum van oprichting en zal eindigen op 31 december 2016.
 
Artikel 28 Algemene vergadering
 
De Algemene Vergadering heeft tot bestuurders benoemd en dit met ingang vanaf 19 augustus 2015 :
 
Pieter- Willem OTS;
Remi Felix Leo OTS;
Remi Willem Jan OTS;
Joke OTS;
Magda DEVOGELEER.
 
Het mandaat van bestuurder is onbezoldigd.
 
De Algemene Vergadering heeft op 19 augustus 2015 tot voorzitter van de vereniging aangesteld:
Pieter- Willem OTS;
De Algemene Vergadering heeft op 19 augustus 2015 tot penningmeester van de vereniging aangesteld:
 Remi Felix Leo OTS;
De Algemene Vergadering heeft op 19 augustus 2015 tot secretaris van de vereniging aangesteld:

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Remi Willem Jan OTS.
 
De eerste Algemene Vergadering zal gehouden worden in de maand mei van het jaar 2017.
 
 
 
 
 
 
Opgemaakt te Halle op 19 augustus 2015 en dit in 5 exemplaren
(naam en handtekening van de stichters)
 
 
 
 
 
Pieter- Willem OTS             Remi Felix Leo OTS                                         Remi Willem Jan OTS                      
Stichtend lid                         Stichtend lid                                                        Stichtend lid
Voorzitter-bestuurder         Penningmeester-bestuurder                              Secretaris-bestuurder
 
 
 
 
 
 
 
 
 
Joke OTS                              Magda DEVOGELEER
Stichtend lid                         Stichtend lid
Bestuurder                           Bestuurder

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

1/
20

16
 - 

An
ne

xe
s 

du
 M

on
ite

ur
 b

el
ge

 


