





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Natuurpunt Ongewervelden vereniging zonder winstoogmerk

(afgekort) : Natuurpunt Ongewervelden

Rechtsvorm : Vereniging zonder winstoogmerk

Zetel : Coxiestraat 11

2800

België

Onderwerp akte : Oprichting

Mechelen

"Natuurpunt Ongewervelden"
 Vereniging zonder winstoogmerk
 Coxiestraat 11
2800 Mechelen
  

 OPRICHTING

 De ondergetekenden:

 1° De heer Van Keer Koen, wonende te Boomgaardstraat 79, Antwerpen, geboren te Bonheiden
2° De heer Vanreusel Wouter, wonende te Hertoginstraat 58, 2300 Turnhout, geboren te Turnhout
 3° De heer De Rycke Samuel, wonende te Sint-Niklaasstraat 5, 1840 Londerzeel, geboren te Oosterzele
4° Natuurpunt Studie, vertegenwoordigd door De heer Chris Steenwegen, wonende te Winkelsesteenweg 82,
3020 Herent, geboren te Sint-Niklaas

 zijn overeengekomen op 24 mei 2016, om in overeenstemming met de Wet van
 27 juni 1921 betreffende de verenigingen zonder winstoogmerk, de internationale verenigingen zonder
winstoogmerk en de stichtingen, de vereniging zonder winstoogmerk "Natuurpunt Ongewervelden" op te richten
waarvan de statuten als volgt luiden:
  
STATUTEN

 Naam, zetel, doel, duur

 Artikel 1
De vereniging draagt de naam "Natuurpunt Ongewervelden vereniging zonder winstoogmerk” afgekort
‘Natuurpunt Ongewervelden vzw”, hierna genoemd de vereniging.
 
De vereniging heeft tot oogmerk de voortzetting en uitbouw van de werking en werkgroepen rond ongewervelden
van Natuurpunt Studie vzw.
 
De geïntegreerde werking van de vereniging en Natuurpunt Studie vzw en Natuurpunt vzw wordt vastgelegd in
een overeenkomst.

 Artikel 2

 *16312853*
Neergelegd
15-06-2016

0656683664

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De zetel van de vereniging is gevestigd in Vlaanderen of het Brussels
 Hoofdstedelijk Gewest. Heden is hij gevestigd te 2800 Mechelen, Coxiestraat 11 in het gerechtelijk
arrondissement Antwerpen, afdeling Mechelen.
 
Artikel 3
De vereniging heeft tot doel de duurzame instandhouding, het herstel van en de draagvlakverbreding rond
ongewervelden. Ze beoogt meer in het bijzonder om de kennis over en de bescherming van onze inheemse
insecten, weekdieren en geleedpotigen wezenlijk te verbeteren door middel van natuurstudie, sensibilisatie,
beleidswerking en actieve deelname aan en het stimuleren van het wetenschappelijk onderzoek naar
ongewervelden.
 
Tot het verwezenlijken van haar doel kan de vereniging alle daartoe noodzakelijke middelen aanwenden en
initiatieven ontplooien, onder meer de organisatie van activiteiten en vorming ten behoeve van kaderleden en
leden van Natuurpunt Studie vzw, Natuurpunt Beheer vzw, Natuurpunt-CVN vzw, Natuurpunt vzw en het publiek,
sensibilisering en vorming van de publieke opinie en het uitgeven van publicaties.

 Deze opsomming is niet limitatief.

 Zij is bevoegd om in ondergeschikte orde handelsdaden te stellen voor zover deze in overeenstemming zijn met
het doel omschreven in het eerste lid en voor zover de winst gebruikt wordt om dit doel te bereiken. Zij kan alle
roerende en onroerende goederen die zij voor het verwezenlijken van haar doel nodig heeft, bezitten of verkrijgen
en er alle eigendomsrechten en andere zakelijke rechten op uitoefenen.
 
Zij kan daartoe alle nuttige rechtshandelingen en daden stellen, en onder meer overeenkomsten sluiten,
personeel aanwerven, contracten ondertekenen, verzekeringspolissen afsluiten, goederen in huur nemen, dit
alles zowel in binnen- als in buitenland.
 
Zij kan subsidies verwerven, zowel van de overheid als van private instellingen, aan sponsoring doen en
vertegenwoordigers uitzenden in binnen- en buitenland en zelf als vertegenwoordiger optreden.
 
Artikel 4
De vereniging wordt opgericht voor onbepaalde duur.
  
Werkingsgebied
 
Artikel 5
Het werkingsgebied van de vereniging betreft zowel het Vlaamse Gewest als het Brussels Hoofdstedelijk
Gewest, als de zeegebieden onder de rechtsbevoegdheid van België waarbij de vereniging haar werking
uitbouwt op lokaal, streek, gemeentelijk, regionaal, provinciaal en gewestelijk niveau. Daarnaast kan de
vereniging activiteiten ontplooien op federaal, Europees en internationaal niveau.
 
Structuur
 
Artikel 7
De vereniging erkent de interne geledingen opgericht door Natuurpunt Studie vzw en Natuurpunt vzw, evenals de
samenwerkingsverbanden met andere verenigingen.
  
Artikel 8
De vereniging krijgt het mandaat van Natuurpunt Studie vzw om de werking en werkgroepen rond insecten,
weekdieren en geleedpotigen verder te zetten en uit te bouwen.

  
 
 
Leden

 Artikel 9
De vereniging heeft enkel stemgerechtigde leden.

 De stemgerechtigde leden vormen de algemene vergadering.

 Artikel 10
 Stemgerechtigd zijn :

 1.         de stichtende leden; zij worden evenwel als ontslagnemend beschouwd indien zij niet aanwezig of
vertegenwoordigd zijn op twee van de drie algemene vergaderingen die volgen op de inwerkingtreding van
onderhavige statuten;
 2.         de afgevaardigden van de gewestelijke thematische werkgroepen rond ongewervelden, met name de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

algemene vergadering van elke gewestelijke thematische werkgroep rond ongewervelden kan minstens één
stemgerechtigd lid afvaardigen in de algemene vergadering van de vereniging;
3.         Natuurpunt Studie vzw, vertegenwoordigd door de voorzitter of zijn afgevaardigde.

 Artikel 11
 Het aantal stemgerechtigde leden moet tenminste vier bedragen.

 Artikel 12
 Het staat elk stemgerechtigd lid vrij ontslag te nemen per aangetekend schrijven dat aan de raad van bestuur
dient gericht te worden.

 De uitsluiting van een stemgerechtigd lid kan slechts door de algemene vergadering uitgesproken worden met
een meerderheid van twee derde van de aanwezige of vertegenwoordigde stemmen.

 Uitgetreden, ontslagnemende of uitgesloten stemgerechtigde leden en opvolgers in rechte van overleden
stemgerechtigde leden hebben geen deel in het vermogen van de vereniging. 

 Artikel 13
De stemgerechtigde leden gaan geen enkele persoonlijke verplichting aan betreffende de verbintenissen van de
vereniging.
  
Raad van bestuur

 Artikel 14
 De vereniging wordt bestuurd door een raad van bestuur die uit ten minste drie leden bestaat.  Het reglement
kan het maximum aantal leden van de raad van bestuur bepalen, alsook de manier waarop de voordracht
gebeurt en de criteria waaraan deze onderworpen wordt.

 De raad van bestuur van Natuurpunt Studie vzw vaardigt een bestuurder af om ambtshalve in de raad van
bestuur van de vereniging te zetelen.

 De raad kiest in zijn schoot een voorzitter, een secretaris en een penningmeester. Het reglement kan een
onderlinge taakverdeling tussen de leden van de raad van bestuur vaststellen.

 De raad van bestuur kan zich laten bijstaan door externe waarnemers of medewerkers van het algemeen
secretariaat van de vereniging.

 Artikel 15
 De leden van de raad van bestuur worden door de algemene vergadering verkozen voor de duur van drie jaar.

 De bestuurders kunnen te allen tijde worden ontslagen door de algemene vergadering die daarover beslist bij
gewone meerderheid van de stemmen van de aanwezige of vertegenwoordigde leden. Ieder lid van de raad van
bestuur kan zelf ook ontslag nemen door schriftelijke kennisgeving aan de voorzitter van de raad van bestuur. 
Een bestuurder is verplicht na zijn ontslag zijn opdracht verder te vervullen totdat redelijkerwijze in zijn
vervanging kan worden voorzien.

 Artikel 16
 De leden van de raad van bestuur zijn aansprakelijk volgens het gemeen recht, voor de fouten die ze bij het
vervullen van hun mandaat begaan. Ze gaan geen enkele persoonlijke verplichting aan uit hoofde van hun
beheer, betreffende de verbintenissen van de vereniging.

 Artikel 17
De leden van de raad van bestuur genieten geen enkele bezoldiging uit hoofde van hun mandaat.

 Artikel 18
 De raad van bestuur wordt door de voorzitter bijeengeroepen, op diens initiatief, of op vraag van ten minste drie
van zijn leden, conform het reglement, zo vaak als het voor de belangen van de vereniging nodig lijkt.

 Artikel 19
 De raad van bestuur kan geldig beraadslagen wanneer ten minste een derde van zijn leden, met een minimum
van drie, aanwezig is. De raad kan enkel geldig beslissingen nemen indien ten minste de helft van de
bestuurders aanwezig is. Het reglement kan terzake evenwel bijzondere regelen om geldig te beraadslagen of
om beslissingen te bekrachtigen, vaststellen. De beslissingen worden bij gewone meerderheid van stemmen
genomen. Bij staking van stemmen is de stem van de voorzitter of zijn plaatsvervanger doorslaggevend.

 In uitzonderlijke gevallen, wanneer de dringende noodzakelijkheid en het belang van de vereniging zulks
vereisen, kunnen de besluiten van de raad van bestuur worden genomen bij schriftelijk akkoord van de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

bestuurders. Deze procedure kan worden toegepast indien de raad van bestuur dit vooraf had beslist. De
procedure kan eveneens worden toegepast indien alle bestuurders vooraf per email, fax of telefoon worden
geconsulteerd en de helft plus één van de bestuurders akkoord gaan om tot schriftelijke besluitvorming over te
gaan. Schriftelijke besluitvorming veronderstelt in elk geval dat er een beraadslaging plaatsvond per email, video-
of telefoon-conferentie en dat de bestuurders minstens 24 uur bedenktijd hebben alvorens hun beslissing mede
te delen.

 Artikel 20
 De schriftelijke verslagen van de vergaderingen worden ondertekend door de secretaris en door een lid van de
raad van bestuur, en, na goedkeuring door de raad van bestuur, in een register opgenomen, dat ter inzage zal
zijn van de stemgerechtigde leden die hun inzagerecht zullen uitoefenen overeenkomstig de door de wetgeving
vastgelegde modaliteiten.

 De kopieën of uittreksels uit deze verslagen zijn alleen geldig indien zij door een lid van de raad van bestuur
voor echt zijn verklaard en ondertekend.

 Artikel 21
 De raad van bestuur bezit de breedst mogelijke bevoegdheden inzake het bestuur van de vereniging en de
verwezenlijking van haar doel. Hij is bevoegd voor alle handelingen, zonder uitzondering, van bestuur en
beschikking. Alle bevoegdheden die niet door de wet van 27 juni 1921 waarbij aan de verenigingen zonder
winstgevend doel en aan de instellingen van openbaar nut rechtspersoonlijkheid wordt verleend, en haar
wijzigingen - hierna genoemd "de wet" -  of door de statuten zijn toegewezen aan de algemene vergadering,
worden uitgeoefend door de raad van bestuur.

 Artikel 22
De raad van bestuur voert al de verplichtingen uit die de wet, de statuten of het reglement hem expliciet
opdragen. De raad van bestuur is hierbij onder meer gehouden tot het treffen van alle maatregelen tot uitvoering
van de beslissingen van de algemene vergadering.

 Hij werkt jaarlijks een ontwerp van jaarprogramma vergezeld van programmatie en begroting uit, dat kadert
binnen de statuten van de vereniging en de statuten en het globale verenigingsbeleid van Natuurpunt Studie vzw

 Artikel 23
Onverminderd de verplichtingen die voortvloeien uit collegiaal bestuur, met name overleg en toezicht, kunnen de
bestuurders de bestuurstaken onder elkaar verdelen. Zodanige verdeling van taken kan aan derden niet worden
tegengeworpen, zelfs niet nadat ze zijn openbaar gemaakt. Niet-naleving ervan brengt wel de interne
aansprakelijkheid van de betrokken bestuurders in het gedrang.

 Artikel 24
 De raad van bestuur kan, conform het reglement, zijn bevoegdheden overdragen aan, of kan zich laten bijstaan
door één of meer van zijn leden of een derde; zij zijn alle verantwoording verschuldigd aan de raad van bestuur
inzake de hun toevertrouwde bevoegdheden.

 Artikel 25
 De vereniging geeft uitdrukkelijk volmacht aan Natuurpunt Studie vzw om, zelfs in rechte, haar belangen te
verdedigen. Bedoelde volmacht en vertegenwoordiging ontzeggen haar geenszins de mogelijkheid om
persoonlijk haar belangen te verdedigen.

 De raad van bestuur vertegenwoordigt als college de vereniging in alle handelingen in en buiten rechte. Hij
vertegenwoordigt de vereniging door de meerderheid van zijn leden.

 Onverminderd de algemene vertegenwoordigingsbevoegdheid van de raad van bestuur als college, wordt de
vereniging in en buiten rechte eveneens vertegenwoordigd door twee bestuurders die gezamenlijk handelen.

 De raad van bestuur of de bestuurders die de vereniging vertegenwoordigen kunnen gevolmachtigden van de
vereniging aanstellen. Alleen bijzondere en beperkte volmachten voor bepaalde of een reeks bepaalde
rechtshandelingen zijn geoorloofd. De gevolmachtigden verbinden de vereniging binnen de perken van de hun
verleende volmacht waarvan de grenzen wel tegenwerpelijk zijn aan derden overeenkomstig wat geldt inzake
lastgeving.

 De raad van bestuur staat in voor de benoeming, het beslissen van de ambtsbeëindiging en de eventuele
afzetting van de gevolmachtigden.

 De voorzitter kan, zo de bestuurscontinuïteit dit vereist, in hoogdringende gevallen, beslissingen nemen in de
plaats van de raad van bestuur. Deze beslissingen worden bekrachtigd tijdens de eerstvolgende vergadering van
de raad van bestuur.

 Artikel 26

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 Indien een bestuurder, rechtstreeks of onrechtstreeks, een belang heeft dat strijdig is met een beslissing of een
verrichting die tot de bevoegdheid behoort van de raad van bestuur, moet hij dit meedelen aan de andere
bestuurders vooraleer de raad van bestuur een besluit neemt.

 De bestuurder met het tegenstrijdig belang, verwijdert zich uit de vergadering en onthoudt zich van de
beraadslaging en de stemming over de aangelegenheid waarop het betrekking heeft.

 In het reglement wordt het begrip tegenstrijdig belang verduidelijkt.

 Algemene vergadering

 Artikel 27
 De gewone algemene vergadering wordt elk jaar door de raad van bestuur bijeengeroepen. 

 Artikel 28
De raad van bestuur of de algemene vergadering kan bijkomende algemene vergaderingen beleggen buiten de
gewone jaarlijkse algemene vergadering. De raad van bestuur is gehouden zulks te doen zo minstens één tiende
van de stemgerechtigde leden, verspreid over minstens drie provincies of minstens een vijfde van de
stemgerechtigde leden hem daartoe schriftelijk verzoekt en vermeldt daarbij de reden van de samenkomst. Hij
pleegt in ieder geval overleg met de raad van bestuur van Natuurpunt Studie vzw. De vergadering heeft in dit
geval plaats binnen dertig dagen na het verzoek.

 Artikel 29
 Op de algemene vergadering brengt de raad van bestuur een jaarverslag uit over de toestand van de vereniging
en het gevoerde beleid van het afgelopen jaar, legt er rekenschap af van de ontvangsten en uitgaven van het
afgelopen boekjaar en stelt ze de jaarprogrammatie en de begroting voor het volgende boekjaar voor.

  

 Artikel 30
 De volgende exclusieve bevoegdheden kunnen uitsluitend door de algemene vergadering uitgeoefend worden :

 1.         de wijziging van de statuten;
 2.         de benoeming en de afzetting van de bestuurders;
 3.         de benoeming en de afzetting van de commissaris en het bepalen van diens bezoldiging;
 4.         de kwijting aan de bestuurders en de commissarissen;
 5.         de goedkeuring van de begroting en de jaarprogrammatie;
 6.         de goedkeuring van de jaarrekening en het jaarverslag;
 7.         de ontbinding van de vereniging;
 8.         de uitsluiting van een lid;
 9.         de omzetting van de vereniging in een vennootschap met een sociaal oogmerk;
 10.       de beoordeling van het door de raad van bestuur gevoerde verenigingsbeleid en abonnementen- en
publicatiebeleid;
 11.       de beraadslaging over de door de raad van bestuur voorgelegde verenigingsstrategische zaken en het
nemen van eindbeslissingen terzake;
 12.       alle gevallen waarin de statuten dat vereisen.

 Artikel 31
De oproeping van de stemgerechtigde leden tot de algemene vergadering gebeurt schriftelijk per post of per
email op het adres dat het stemgerechtigd lid heeft opgegeven en dit ten minste tien kalenderdagen voor deze
vergadering. Er dienen geen bewijsstukken van de uitvoering van deze maatregelen geleverd te worden. De
oproepingen vermelden : plaats, datum, uur en dagorde van de vergadering. Het reglement kan nadere
specificaties bepalen.

 Artikel 32
Een algemene vergadering beraadslaagt uitsluitend over de op de dagorde vermelde punten. De dagorde wordt
door de raad van bestuur bepaald, en bij de oproeping gevoegd.

 Bij hoogdringendheid echter is het de voorzitter van de raad van bestuur toegelaten ambtshalve punten aan de
dagorde toe te voegen.

 Agendapunten kunnen daarenboven voorgesteld worden door minstens een twintigste van het aantal
stemgerechtigde leden of door minstens tien stemgerechtigde leden.

 Elk voorstel van agendapunt, zoals bepaald in vorige alinea, moet schriftelijk en door de betrokkenen
ondertekend worden ingediend op de zetel van de vereniging uiterlijk een maand voor de bedoelde algemene
vergadering.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 Artikel 33
De algemene vergadering is regelmatig samengesteld, welk ook het aantal aanwezige of vertegenwoordigde
stemgerechtigde leden is.

 Alle stemgerechtigde leden hebben één stem. Elk stemgerechtigd lid mag zich, mits het daartoe verstrekken van
een schriftelijke volmacht, laten vertegenwoordigen door een ander stemgerechtigd lid of door een derde die door
een verenigingsgeleding werd afgevaardigd.  Elk aanwezig stemgerechtigd lid of aanwezige derde mag slechts
één niet aanwezig stemgerechtigd lid vertegenwoordigen.

 De beslissingen van de algemene vergadering worden genomen bij gewone meerderheid van de stemmen der
aanwezige of vertegenwoordigde stemgerechtigde leden.

 Bij staking van stemmen is het voorstel verworpen. Het reglement kan nadere specificaties vaststellen.

 Artikel 34
De algemene vergadering kan over wijzigingen in de statuten alleen dan geldig beraadslagen wanneer het
voorwerp daarvan in het bijzonder in de oproepingsbrief vermeld is en wanneer twee derde van de leden op de
vergadering aanwezig of vertegenwoordigd zijn.

 Zijn twee derde van de leden op de eerste vergadering niet aanwezig of vertegenwoordigd, dan kan een tweede
vergadering bijeengeroepen worden. De tweede vergadering mag niet binnen 15 dagen volgend op de eerste
vergadering worden gehouden. Deze tweede vergadering kan beraadslagen, welk het aantal aanwezige of
vertegenwoordigde leden ook zij.

 Tot geen wijziging kan worden besloten tenzij met een meerderheid van twee derde van de aanwezige of
vertegenwoordigde stemmen. Wanneer de  voorgestelde wijziging echter het doel waarvoor de vereniging werd
opgericht beoogt, is zij slechts geldig wanneer zij met een meerderheid van vier vijfden van de ter vergadering
aanwezige of vertegenwoordigde leden goedgekeurd is.

 De artikelen 7, 10, 14, 25 van deze statuten kunnen slechts worden gewijzigd wanneer deze wijziging door de
ter vergadering aanwezige leden eenparig goedgekeurd is.

 Artikel 35
De schriftelijke verslagen van de algemene vergaderingen worden ondertekend door de voorzitter en de
secretaris en na goedkeuring door de algemene vergadering in een register opgenomen dat ter inzage zal zijn
van de stemgerechtigde leden die hun inzagerecht zullen uitoefenen overeenkomstig de door de wetgeving
vastgelegde modaliteiten.

 Kopieën of uittreksels van deze verslagen zijn alleen geldig indien zij door een lid van de raad van bestuur voor
echt zijn verklaard en ondertekend.

 Balans en rekeningen

 Artikel 36
 Het boekjaar valt samen met het kalenderjaar.

 Artikel 7
 Op 31 december van ieder boekjaar worden de boeken afgesloten. De jaarrekening wordt door de raad van
bestuur ter goedkeuring aan de algemene vergadering voorgelegd.

 Artikel 38
Het batig saldo van de resultatenrekening behoort de vereniging toe.

 Ontbinding, vereffening

 Artikel 39
De algemene vergadering kan alleen dan de ontbinding van de vereniging uitspreken, wanneer ten minste twee
derde van de stemgerechtigde leden aanwezig of vertegenwoordigd zijn. Zijn twee derde van de stemgerechtigde
leden niet aanwezig of vertegenwoordigd, dan kan een tweede vergadering worden bijeengeroepen. Deze
beraadslaagt geldig, welke ook het aantal aanwezige of vertegenwoordigde leden zij. Deze tweede vergadering
kan ten vroegste één maand na de eerste vergadering plaatsvinden.

 De beslissing wordt geacht aanvaard te zijn indien ze wordt goedgekeurd door vier vijfden van de stemmen van
de aanwezige of vertegenwoordigde stemgerechtigde leden.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 Artikel 40
De vergadering duidt tijdens dezelfde beraadslaging één of meerdere vereffenaars aan, belast met de
vereffening.

 In geval van ontbinding van de vereniging wordt het vermogen overgemaakt aan Natuurpunt studie vzw of indien
deze niet meer zou bestaan, aan één of meerdere andere verenigingen die gelijkaardige doelstellingen nastreven
als de vereniging. Indien de ontbinding verricht wordt met het oog op een fusie met een andere vereniging met
gelijke doelstellingen als deze van de vereniging, dan wordt het vermogen ingebracht in deze nieuw op te richten
vereniging.

 Schikkingen van diverse aard

 Artikel 41
De raad van bestuur stelt het reglement voor waarbij de uitvoeringsmodaliteiten van onderhavige statuten worden
bepaald. Dit reglement moet door de algemene vergadering met een gewone meerderheid worden goedgekeurd
en is bindend voor alle leden en voor alle geledingen van de vereniging indien het tevens door de algemene
vergadering van de Natuurpunt Studie vzw is goedgekeurd..

 Interpretatiegeschillen over de letter en de geest van de statuten, van dit reglement of van de besluiten van de
algemene vergadering worden in de algemene vergadering opgelost.

 Artikel 42
De stemgerechtigde leden geven uitdrukkelijk volmacht aan de vereniging om, zelfs in rechte, hun
gemeenschappelijke belangen te verdedigen, ter bevordering van de belangen waarvoor ze zich verenigden.
Bedoelde volmacht en vertegenwoordiging ontzeggen hun geenszins de mogelijkheid om persoonlijk hun
belangen te verdedigen.

 Artikel 43
 De zetel van de vereniging wordt tot woonplaats gekozen. Deze keuze bepaalt het rechtsgebied voor alle
betwistingen die tussen de vereniging en derden zouden kunnen ontstaan, tenzij door de vereniging en de
betreffende derden contractueel  anderszins is overeengekomen.

 Artikel 44
 Voor alles wat hier niet uitdrukkelijk voorzien is, blijft de wet van 27 juni 1921 en haar wijzigingen toepasselijk.

 Overgangsbepalingen

 Artikel 45
 Het eerste boekjaar loopt vanaf de datum van oprichting tot 31 december 2016.
  
 
 
 
 
 
Aldus goedgekeurd door de Buitengewone Algemene Vergadering te Mechelen op 24/05/2016, in twee
exemplaren waarvan er één bewaard wordt op de
 maatschappelijke zetel van de vereniging en waarvan het andere wordt
 neergelegd op de Griffie van de Rechtbank van Koophandel te Mechelen.
  
 
Getekend:

 Oprichter 1: (Van Keer Koen, Boomgaardstraat 79, Antwerpen)
 
 
----------------------------
  
Oprichter 2: (Vanreusel Wouter, Hertoginstraat 58, 2300 Turnhout)
 
 
----------------------------
  
Oprichter 3: (De Rycke Samuel, Sint-Niklaasstraat 5, 1840 Londerzeel)
 
 
----------------------------

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 Oprichter 4: (Steenwegen Chris, Winkelsesteenweg 82, 3020 Herent)
 
 
----------------------------
  

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

6/
20

16
 - 

An
ne

xe
s 

du
 M

on
ite

ur
 b

el
ge

 


