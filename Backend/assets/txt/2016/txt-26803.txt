





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

MOD. 2.2

Ondernemingsnummer :
Benaming (voluit) : MIVAN CARE

(verkort) :

Private stichtingRechtsvorm :

(volledig adres)
Zetel : Roostbaan 7

1850 Grimbergen

OprichtingOnderwerp akte :

Er blijkt uit een akte verleden voor Meester Frank DEPUYT, geassocieerd notaris, lid van de
burgerlijke vennootschap onder de vorm van een besloten vennootschap met beperkte
aansprakelijkheid "DEPUYT,  RAES & DE GRAVE, geassocieerde notarissen", met zetel te Sint-
Jans-Molenbeek, op negentien september tweeduizend en zestien en neergelegd ter griffie van
rechtbank van Koophandel van  Brussel vóór de vervulling van de formaliteit van registratie, dat de
Heer VANSTALLEN Michel Jean Ghislain, van Belgische nationaliteit, geboren te Oudergem op 5
augustus 1962, gehuwd met mevrouw Nancy Louiza Jozef DAMS, wonende te 1850 Grimbergen,
Roostbaan 7,  een private stichting heeft opgericht, met de naam : MIVAN CARE, met zetel te 1850
Grimbergen, Roostbaan 7, en, opdat de private stichting haar werkzaamheden onmiddellijk zou
kunnen aanvatten, brengt de stichter een bedrag van duizend euro (€ 1.000,00) in, als
werkingsmiddelen.
De stichter verklaarde de statuten van de stichting als volgt vast te leggen :
“STATUTEN
TITEL 1: BENAMING - ZETEL - DUUR
Artikel 1. : Naam
De naam van de private stichting luidt “MIVAN CARE”.
Alle akten, aankondigingen, bekendmakingen en andere stukken die uitgaan van een private
stichting, vermelden de naam van de stichting, onmiddellijk voorafgegaan of gevolgd door de
woorden « private stichting » en het adres van de zetel van de private stichting.
Artikel 2. : Zetel
De zetel is gevestigd te 1850 Grimbergen, Roostbaan 7.
De zetel van de private stichting mag, bij besluit van de raad van bestuur, overgebracht worden naar
elke andere plaats in België, rekening houdende met de taalwetgeving.
Iedere verandering van de zetel van de private stichting wordt in de Bijlage tot het Belgisch
Staatsblad bekendgemaakt door toedoen van de bestuurders.
Artikel 3. : Duur
De private stichting is opgericht voor een onbepaalde duur.
TITEL 2: DOEL - ACTIVITEITEN
Artikel 4. : Doel – Activiteiten
De private stichting wordt opgericht ter verwezenlijking van de volgende drie belangeloze doelen:
Het eerste belangeloze doel van de private stichting is gericht op het verleggen van de
kennisgrenzen in verschillende wetenschappelijke domeinen, o.a. in de medische wetenschap, door
het stimuleren, ondersteunen en financieren van fundamenteel en toegepast wetenschappelijk
onderzoek, en het bevorderen van de kwaliteit ervan.
In het bijzonder kan de private stichting, met het oog op de realisatie van dit belangeloze doel, onder
meer de volgende activiteiten verrichten:
- Steun verlenen aan talentvolle individuele onderzoekers onder andere door het verstrekken van
(doctoraats- en studie-)beurzen, publicatiebijdragen en andere persoonsgerichte subsidies.
- Ondersteunen van nationale en internationale onderzoeksploegen bij de uitvoering van
wetenschappelijk hoogstaande projecten onder andere door het verstrekken van subsidies voor

 *16319090*
Neergelegd
20-09-2016

0662772393

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

personeelsplaatsen, het mede mogelijk maken van noodzakelijke investeringen, en andere
groepsgerichte subsidies.
- Bevorderen van wetenschappelijke contacten, samenwerking en kennisuitwisseling, nationaal en
internationaal, onder andere door het verstrekken van toelagen voor het organiseren van
internationale congressen in België, voor het actief deelnemen aan internationale congressen in het
buitenland, voor studie- en stageverblijven in het buitenland.
Het tweede belangeloze doel van de private stichting is gericht op het bestrijden van kindarmoede,
het ondersteunen van weeskinderen, de integratie van kinderen in de samenleving en het helpen en
bijstaan van kinderen, teneinde hen een menswaardig en kwalitatief beter bestaan te bieden en
bijkomende kansen te geven om hun kwaliteiten te ontwikkelen, zowel in binnen- als in buitenland.
In het bijzonder, maar niet beperkt tot, kan de private stichting, met het oog op de realisatie van dit
belangeloze doel, onder meer de volgende activiteiten verrichten:
-organisaties inschakelen die werken aan de realisatie van hetzelfde of een gelijkaardig belangeloos
doel;
-giften doen aan organisaties met hetzelfde of  een gelijkaardig doel;
-sensibiliseren van en wekken van belangstelling voor het doel van de private stichting;
-het aantrekken van fondsen, legaten, giften en elke andere vorm van publieke of private bijdragen;
-organiseren en financieren van ééndaagse en meerdaagse activiteiten en (praktische) hulp voor
behoeftige kinderen getroffen door ziekte, armoede en trauma;
-het financieren van verscheidene zaken, waaronder de kosten van (bijzondere) gezondheidszorg,
de infrastructuur en/of lidgeld ter uitoefenen van hobby’s, opleidingen- en onderwijsprojecten etc.;
-aanbieden van basisbehoeften ten voordele van fysische, emotionele en psychologische noden.
Het derde belangeloze doel van de private stichting is filantropisch en bestaat in de behartiging van
de belangen - binnen het kader van de verzorgingsgedachte en dit met uitsluiting van elke vorm van
luxe-uitgave - van de partner van de stichter (dit is de persoon met wie hij gehuwd, of wettelijk
samenwonend is of met wie hij feitelijk samenwonend is en een gemeenschappelijke huishouding
voert), haar afstammelingen, alsook de vader van de stichter (welke personen hierna verder samen
“familie” of “familieleden” van de stichter worden genoemd).
Onder de behartiging van de belangen verstaat men de ondersteuning en financiering van
educatieve en kunstzinnige projecten, van levensbeschouwelijke en familiale zaken en van de
algemene gezondheid en het welzijn van de familieleden, zonder dat zij daartoe een vorderingsrecht
hebben.
In het bijzonder kan de private stichting met het oog op de behartiging van voormelde belangen,
uitkeringen in speciën doen, alsook de volgende activiteiten verrichten of financieren door uitkering in
speciën:
a)  Educatieve projecten
Ter stimulering van de levensbeschouwelijke, educatieve en intellectuele ontwikkeling van de
familieleden kan de private stichting:
•de inschrijvingsgelden, boeken en ander studiemateriaal financieren;
•een wagen en een studentenwoning, inclusief meubels, computer, printer, telefoon, en dergelijke
meer, ter beschikking stellen;
•buitenlandse reizen en bijkomende opleidingen, zoals muzikale of taalopleidingen, enz., aanbieden;
•bijzonder onderwijs en opvang, als mede bijzonder materiaal (studiemateriaal, medisch materiaal
enz.) ter beschikking stellen ingeval van geestelijk of fysisch gehandicapte kinderen;
•een kinderoppas of externe opvangdienst voor de nog niet schoolgaande kinderen of naschoolse
opvang van de andere kinderen ter beschikking te stellen of te financieren.
De private stichting mag deze tussenkomsten verbinden aan voorwaarden zoals het behalen van
goede studieresultaten, bewijzen van aanwezigheid bij de lessen, e.a.
b)  Kunstzinnige projecten
De muzikale, artistieke en culturele ontwikkeling van de familieleden stimuleren door:
•het ter beschikking stellen van de nodige materialen (muziekinstrumenten, kunstwerken, enz.);
•het mogelijk maken van lessen en verplaatsingen in het kader van kunstzinnige projecten,
waaronder ook eventuele verplaatsingen naar het buitenland;
•lokalen ter beschikking te stellen voor het maken, conserveren en/of tentoonstellen van kunst.
c)  Familiale zaken
De familiale zaken van de familieleden ondersteunen en behartigen door:
•het organiseren van familiefeesten, zoals communie- en doopfeesten, verjaardags- en
huwelijksfeesten,...;
•het coördineren van familiereizen en andere aangelegenheden.
d)   Gezondheid en algemeen welzijn
De gezondheid en het algemene welzijn van de familieleden stimuleren en ondersteunen door:
•Preventief medisch onderzoek te stimuleren en te financieren;
•Medische kosten te financieren en materialen ter beschikking te stellen in geval van ziekte of

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

ongeval;
•In levensonderhoud van (behoeftige) familieleden te goeder trouw te voorzien;
•Door een woning ter beschikking te stellen of een goedkope lening te verstrekken voor de aanschaf
van een woning aan familieleden die nood hebben aan een aangepaste woning of die niet over een
woning beschikken;
•Huishoudelijke hulp ter beschikking te stellen;
•Sportieve activiteiten te ondersteunen, door financiering van lidgelden en verplaatsingen en de
terbeschikkingstelling van de vereiste uitrusting;
•Voor de oudere of hulpbehoevende familieleden een thuisverpleegster, hulp in het huishouden, een
gezelschapsdame enz. ter beschikking te stellen, de woning aan te passen en/of aangepast
meubilair ter beschikking te stellen;
•Opnames in een geriatrische instelling of rustoord te financieren;
•Het organiseren en verzorgen van begrafenissen van familieleden.
De private stichting behartigt haar drie belangeloze doelen gelijktijdig en mag hiervoor onder meer
het genormaliseerde jaarresultaat van het voorbije boekjaar aanwenden.
‘Genormaliseerd’ betekent ‘zonder rekening te houden met bijzondere opbrengsten zoals ontvangen
giften, schenkingen en legaten’. Het ‘jaarresultaat’ betekent ‘het jaarlijkse nettoresultaat (winst) vóór
aftrek van de uitgaven ter realisatie van de doelen’. Maximaal vijf procent (5%) van dit jaarresultaat
mag worden besteed aan de verwezenlijking van het eerste en het tweede doel samen.
Het saldo van het jaarresultaat en het gehele vermogen van de private stichting mag louter besteed
worden aan het derde doel van de private stichting, zijnde de verzorging van de familiale belangen
van de hiervoor gedefinieerde personen. Onder “(gehele) vermogen” wordt in deze alinea verstaan
het vermogen dat ingevolge gift, schenking of legaat door de stichter (of eventuele andere personen
of instellingen) aan de private stichting “MIVAN CARE” wordt overgedragen. De aanwending van het
vermogen zelf van de private stichting moet worden gespreid in de tijd en dit over een periode van
minstens vijfentwintig (25) jaar te rekenen vanaf de verkrijging van de gift, schenking of legaat, met
dien verstande dat jaarlijks niet meer dan één vijfentwintigste van het vermogen (naar waarde) mag
worden aangewend voor het derde doel en met dien verstande dat bij gebrek aan aanwending van
het vermogen in een bepaald jaar dit recht op aanwending niet vervalt en de daaropvolgende jaren
een “cumul” mag plaatsvinden ten belope van de jaren waarin het aan te wenden vermogen niet of
slechts gedeeltelijk werd aangewend. Enkel in gevallen van uiterste medische noodzaak kan van dit
principe worden afgeweken.
Vanaf het overlijden van de laatste begunstigde van het derde doel, wordt het hele vermogen van de
private stichting besteed aan de behartiging van de eerste twee doelen van de private stichting.
De private stichting behartigt deze doelen op volledig discretionaire wijze, doch dient hierbij te allen
tijde voor wat betreft het derde doel de belangen van de diverse betrokken personen te respecteren
en te verzekeren. De private stichting bepaalt tevens op volledig discretionaire wijze, binnen de
hiervoor vastgelegde grenzen, welk deel van haar vermogen op welke wijze voor de behartiging van
haar diverse doelen aangewend wordt, hetgeen onder meer inhoudt dat de private stichting kan
beslissen om niet alle betrokkenen op dezelfde wijze of in dezelfde mate te begunstigen of te
verzorgen. Zij kan, wat het derde doel betreft, gelijktijdig de belangen van alle voormelde familieleden
behartigen. Tevens kan zij, wat het derde doel betreft, afzien van de aanwending van het vermogen
ten gunste van één of meer personen die daden hebben gesteld of stellen die ernstig indruisen tegen
het algemene belang van de familie van de stichter.
Eenieder die probeert het bestaan van de private stichting zelf, de beslissingen van de raad van
bestuur, de statuten van de private stichting in zijn geheel of ten dele, de overdrachten aan de private
stichting, de (eventuele) begunstiging van alle of bepaalde personen of instellingen waarvan
belangen dienen te worden behartigd conform de doelen van de private stichting, geheel of
gedeeltelijk aan te vechten, kan door de raad van bestuur worden geacht niet meer te behoren tot de
personen of instellingen, waarvan belangen conform de doelen van de private stichting worden
behartigd. Deze bepaling dient extensief te worden geïnterpreteerd en geldt voor alle beslissingen of
verbintenissen van de private stichting, zowel in rechte als in feite en voor het geval de aanvechting
direct of indirect gebeurt. Als poging tot aanvechting geldt in het bijzonder elke handeling die de
werking van de private stichting in zijn geheel of gedeeltelijk zou kunnen stopzetten, hinderen of
wijzigen zowel in rechte als in feite. In het bijzonder wordt hieronder verstaan elke handeling voor
een binnen- of buitenlandse rechtsprekende instantie met het oog op het opheffen van de private
stichting of de beslissingen van de raad van bestuur, ze niet tegenstelbaar, ongeldig of niet-
uitvoerbaar te verklaren. In geval van de poging tot aanvechten afstand wordt genomen, kan de raad
van bestuur beslissen de uitsluiting ongedaan te maken. Deze bepaling geldt niet indien blijkt dat de
raad van bestuur gehandeld heeft in weerwil van de statuten van de private stichting.
De private stichting dient haar patrimonium op een normale wijze te beheren, zijnde zoals een goede
huisvader zijn privévermogen beheert, waarbij de nodige aandacht moet worden besteed aan de
instandhouding en valorisatie van het vermogen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

Hierbij kan de private stichting onder meer volgende verrichtingen stellen: roerende en onroerende of
andere verrichtingen of handelingen, zoals het sluiten van contracten, verrichten van beleggingen,
investeren in roerende goederen, inclusief doch niet uitsluitend in effecten, kunstvoorwerpen, enz.,
verhuren, aan- en verkopen en oprichten, bouwen, verbouwen, afbreken van onroerende goederen,
giften, legaten en subsidies aanvaarden, op zich nemen van kosten en lasten ter ontlasting van de in
de doelen vernoemde personen en/of instellingen, het uitvoeren van verbintenissen lastens deze
personen en/of instellingen, samenwerken met, deelnemen in, of op gelijke wijze, rechtstreeks of
zijdelings, belangen nemen in ondernemingen van allerlei aard, het aangaan van
lijfrenteovereenkomsten met de in het derde doel gedefinieerde personen, het overdragen van het
vermogen naar een andere Belgische of buitenlandse stichting of gelijkaardige rechtsfiguur met
dezelfde statuten wat betreft de doelomschrijving en bevoegdheden van de raad van bestuur en de
raad van toezicht.
Elke handeling die commercieel risico voor de private stichting zou kunnen meebrengen, is
uitgesloten. Tot het doel van de private stichting behoort niet een onderneming te exploiteren of zich
bezig te houden met verrichtingen van winstgevende aard.
De private stichting kan voorts alle handelingen stellen die rechtstreeks of onrechtstreeks betrekking
hebben op haar doelen. Zij kan in het bijzonder haar medewerking verlenen en deelnemen aan
iedere activiteit die met haar doelen overeenstemt.
De private stichting streeft haar doelen na, onafhankelijk van elke politieke, ideologische, filosofische,
religieuze of taalkundige beschouwing.
De private stichting mag geen stoffelijk voordeel verschaffen aan de stichter, de bestuurders, of enig
ander persoon, behalve, in dit laatste geval, indien dit kadert in de verwezenlijking van de
belangeloze doelen.
TITEL 3 : STICHTER - BESTUUR
Artikel 5. : Aanwijzing van de stichter
De stichter van de private stichting is de heer Michel Jean Ghislain VANSTALLEN, van Belgische
nationaliteit, (rijksregisternummer: 62.08.05-375.57, houder van een Belgische identiteitskaart met
nummer 591-3848173-91, geldig tot 12 juli 2016), geboren te Oudergem op 5 augustus 1962,
gehuwd met mevrouw Nancy Louisa Jozef DAMS, wonende te 1850 Grimbergen, Roostbaan 7;
Artikel 6. : Samenstelling van de raad van bestuur
De private stichting wordt bestuurd door een raad van bestuur bestaande uit minstens drie leden.
De raad van bestuur kan onder zijn leden een voorzitter kiezen.
Artikel 7. : Benoeming, beëindiging en afzetting van de bestuurders
De eerste bestuurders worden benoemd door de stichter van de private stichting voor een
onbepaalde duur onverminderd hetgeen wordt bepaald in artikel 10 en behoudens andersluidende
beslissing bij de aanstelling. De opvolger wordt voorgedragen door de aftredende bestuurder, mits
goedkeuring van minstens één andere bestuurder.
Het bestuursmandaat eindigt
.door vrijwillig aftreden;
.door het verstrijken van de termijn van het bestuursmandaat;
.door overlijden;
.door ontslag door de raad van bestuur wegens een zwaarwegende reden;
.door ontslag door de raad van bestuur die hiertoe dient te beslissen met unanieme stemmen (met
uitzondering van de geviseerde bestuurder) én mits goedkeuring door de raad van toezicht die
hiertoe dient te beslissen met een twee/derden (2/3) meerderheid in een voltallige vergadering van
de raad van toezicht;
.door besluit tot afzetting vanwege de rechtbank van eerste aanleg van het arrondissement waar de
private stichting haar zetel heeft, in de gevallen bij de wet bepaald;
.door fysische of geestelijke onbekwaamheid vastgesteld door een geneesheer.
Indien ingevolge het einde van een bestuursmandaat, het aantal bestuurders minder dan drie
bedraagt, voorzien de overblijvende bestuurders in zijn vervanging in afwachting van de beslissing
tot benoeming van een nieuwe bestuurder.
In geen geval mogen personen, waarvan de belangen dienen behartigd te worden conform de
doelen van de private stichting, als bestuurder van de private stichting worden benoemd.
Artikel 8. : Aansprakelijkheid
De private stichting is aansprakelijk voor fouten die kunnen worden toegerekend aan haar
aangestelden of aan de organen waardoor zij optreedt.
De bestuurders en de personen belast met het dagelijkse bestuur gaan in die hoedanigheid geen
enkele persoonlijke verplichting aan inzake de verbintenissen van de private stichting. Zij zijn alleen
verantwoordelijk voor de vervulling van de hun opgedragen taak en voor de fouten in hun bestuur.
Artikel 9. : Vergadering van de raad van bestuur
De raad van bestuur vergadert telkens wanneer een bestuurslid het nodig acht, of wanneer de
meerderheid van de leden van de raad van toezicht hierom verzoekt.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

Ieder bestuurslid is tot bijeenroeping bevoegd.
De oproepingen worden minstens acht dagen voor de vergadering aan de bestuurders verstuurd,
behalve in geval van hoogdringendheid, waarvan verantwoording moet worden gegeven in de
notulen van de vergadering. Deze oproepingen bevatten de agenda, de datum, de plaats en het uur
van de vergadering, en worden gedaan per brief, luchtpost, telegram, telex, telefax, e-mail of op een
andere schriftelijke wijze.
De oproepingen worden geacht gedaan te zijn bij hun verzending.
Aan de raad van toezicht, op het adres van haar voorzitter wordt minstens acht kalenderdagen voor
de vergadering een uitnodiging voor de vergadering toegezonden.
Wanneer alle leden van de raad aanwezig of geldig vertegenwoordigd zijn, moet geen bewijs worden
geleverd van een voorafgaande oproeping.
De vergaderingen worden gehouden in de zetel van de private stichting of op de plaats aangeduid in
de oproepingen, in België of - uitzonderlijk - in het buitenland.
Bijeenkomsten van de raad van bestuur kunnen geldig gehouden worden bij wijze van tele- en
videoconferentie.
Zij worden voorgezeten door de voorzitter van de raad van bestuur of, indien deze laatste verhinderd
is, door de oudste ondervoorzitter, of, bij ontstentenis van beiden, door een door de andere leden
aangeduide bestuurder.
Indien in dit laatste geval geen overeenstemming kan worden bereikt, wordt de raad voorgezeten
door de oudste bestuurder in jaren, die aanwezig is.
Artikel 10. : Besluitvorming - Vertegenwoordiging van afwezige leden
a) Behalve in geval van overmacht, kan de raad slechts beraadslagen en besluiten nemen indien
tenminste de meerderheid van zijn leden aanwezig of vertegenwoordigd is.
Indien deze voorwaarde niet is vervuld, kan een nieuwe vergadering worden samengeroepen die
geldig zal beraadslagen en beslissen over de punten die op de agenda van de vorige vergadering
voorkwamen, doch enkel indien minstens twee bestuurders aanwezig of vertegenwoordigd zijn.
Iedere bestuurder kan, per brief, telex, telegram, telefax of op een andere schriftelijke wijze, een
ander lid van de raad van bestuur volmacht geven om hem op één vergadering van de raad te
vertegenwoordigen en in zijn plaats te stemmen.
Een bestuurder kan niet meer dan één collega vertegenwoordigen.
b) Behoudens het hierna onder sub e) bepaalde, worden de besluiten van de raad van bestuur bij
gewone meerderheid van stemmen genomen. Ieder bestuurslid heeft één stem.
Indien in een raadszitting, geldig samengesteld, één of meerdere bestuurders of hun
gevolmachtigden zich van stemming onthouden, wordt/worden deze bestuurder/bestuurders geacht
een negatieve stem te hebben uitgebracht.
c) In uitzonderlijke gevallen, wanneer de dringende noodzakelijkheid en het belang van de private
stichting het vereisen, kunnen de besluiten van de raad van bestuur worden genomen bij eenparig
schriftelijk akkoord van de bestuurders. Zij worden gedateerd op de dag dat de laatste bestuurder het
betreffende document ondertekent.
d) Het beheer en de aanwending van het vermogen van de private stichting behoort tot de exclusieve
en discretionaire bevoegdheden van de raad van bestuur binnen de hierboven bepaalde doelen en
met de hierna bepaalde bemerkingen. De raad van bestuur beslist in dit kader autonoom over de
aard en de omvang van de bestemming van het vermogen ten bate van de personen en/of
instellingen waarvan belangen dienen te worden behartigd zoals bepaald in de doelen van de private
stichting. De raad van bestuur kan het beheer van een deel of het geheel van het vermogen
toevertrouwen aan een of meerdere financiële instellingen. Tot de bevoegdheid van de raad van
bestuur behoort aldus onder meer:
•de beoordeling van de aard en de omvang van de begunstiging van de personen en/of instellingen
waarvan belangen dienen te worden behartigd conform de vastgestelde doelen van de private
stichting alsook de concrete uitvoering van deze begunstiging;
•het beheer en de aanwending van het vermogen van de private stichting conform de vastgestelde
doelen van de private stichting.
Na het overlijden van de stichter, zal de raad van bestuur zich bij het bestuur en de
vertegenwoordiging van de private stichting, alsook bij het beheer en de aanwending van het
vermogen van de private stichting laten leiden door de instructiebrief van de stichter, aangehecht aan
zijn testament.
De personen en/of instellingen waarvan belangen dienen te worden behartigd conform hetgeen is
bepaald in de doelomschrijvingen van de private stichting, beschikken over geen enkel juridisch recht
of enige aanspraak op begunstigingen of uitkeringen van het vermogen van de private stichting.
Deze personen en/of instellingen beschikken derhalve over geen enkel juridisch recht of enige
aanspraak ten aanzien van de private stichting waarop enige schuldeiser of andere derden bewarend
of uitvoerend beslag kan leggen of enig recht kan laten gelden.
Aldus kan de hoedanigheid van persoon en/of instelling waarvan de belangen dienen te worden

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

behartigd, noch enig (eventueel) voordeel of recht van deze persoon en/of instelling dat nog niet
definitief werd toegekend, worden vervreemd, overgedragen of bezwaard.
e) Besluiten tot:
1.de benoeming of ontslag van bestuurders;
2.de wijziging van de statuten, onverminderd het bij voorrang bepaalde in artikel 19;
3.belangrijke investeringen, zijnde investeringen van meer dan vijfentwintigduizend euro (25.000,00
EUR);
4.de vervreemding of bezwaring van een substantieel deel van het in de private stichting
opgebouwde vermogen;
5.belangrijke bestedingen en uitgaven die een bedrag van vijfentwintigduizend euro (25.000,00 EUR)
overschrijden;
6.de liquidatie of verkoop van de meerderheidsparticipaties gehouden door de private stichting;
7.de overdracht van het vermogen naar een andere Belgische of buitenlandse stichting of
gelijkaardige rechtsfiguur;
kunnen slechts met een twee/derden (2/3) meerderheid van stemmen in een voltallige raad worden
genomen en mits goedkeuring door de raad van toezicht voor zover deze bestaat uit de leden zoals
benoemd in artikel 15, b) en c).
Indien de raad niet voltallig aanwezig dan wel vertegenwoordigd is, wordt een tweede vergadering
gehouden, te houden niet eerder dan twee en niet later dan zes weken na de eerste. Deze tweede
vergadering is bevoegd het besluit te nemen mits unanieme stemmen van de aanwezige
bestuurders, ongeacht het aantal ter vergadering aanwezige of vertegenwoordigde bestuurders.
Het in de voorgaande volzin bepaalde is uitsluitend van toepassing indien van alle niet-aanwezige en
niet-vertegenwoordigde bestuursleden een ontvangstbevestiging van de oproeping voor de
vergadering ter vergadering aanwezig is, dan wel indien duidelijk is gebleken dat de afgifte van een
ontvangstbevestiging door de ontvanger is geweigerd.
Artikel 11. : Belangenconflicten
Indien een bestuurder, rechtstreeks of onrechtstreeks, een persoonlijk belang heeft dat strijdig is met
een beslissing of een verrichting die tot de bevoegdheid behoort van de raad van bestuur, moet hij dit
mededelen aan de andere bestuurders vóór de raad van bestuur een besluit neemt. Zijn verklaring,
alsook de rechtvaardigingsgronden betreffende voornoemd strijdig belang moeten worden
opgenomen in de notulen van
de raad van bestuur die de beslissing moet nemen. De betrokken bestuurder moet, desgevallend,
tevens de commissaris van het strijdige belang op de hoogte brengen.
Artikel 12. : Intern bestuur
a) algemeen
De raad van bestuur is bevoegd om alle handelingen te verrichten die nodig of dienstig zijn tot
verwezenlijking van de doeleinden van de private stichting.
De bestuurders kunnen overeenkomen de bestuurstaken onder elkaar te verdelen. Deze verdeling
kan niet aan derden worden tegengeworpen, zelfs niet indien zij is bekendgemaakt.
b) dagelijks bestuur
De raad van bestuur kan aan één of meer personen, al dan niet lid van de raad, het dagelijks bestuur
van de private stichting opdragen; zij treden afzonderlijk, gezamenlijk, dan wel als college op, zoals
bepaald door de raad van bestuur.
De raad van bestuur beperkt desgevallend hun vertegenwoordigingsbevoegdheid.
Zodanige beperkingen kunnen aan derden niet worden tegengeworpen, zelfs indien ze openbaar zijn
gemaakt.
De persoon aan wie deze bevoegdheden opgedragen zijn, zal de titel van "algemeen directeur"
voeren, of indien hij bestuurder is, de titel van "gedelegeerd-bestuurder".
c) bevoegdheidsdelegatie
De raad van bestuur, net als degenen aan wie het dagelijks bestuur wordt opgedragen, kunnen
eveneens in het kader van dit bestuur bijzondere en bepaalde machten delegeren aan één of
meerdere personen, naar hun keuze.
De gevolmachtigden verbinden de private stichting binnen de perken van de hen verleende
volmacht, onverminderd de verantwoordelijkheid van de lastgever ingeval van overdreven volmacht.
Artikel 13. : Externe vertegenwoordiging
De raad van bestuur vertegenwoordigt, als college, de private stichting in alle handelingen in en
buiten rechte.
Onverminderd de algemene vertegenwoordigingsmacht van de raad van bestuur als college wordt de
private stichting in rechte en ten aanzien van derden, hieronder begrepen een openbaar ambtenaar,
rechtsgeldig vertegenwoordigd hetzij door twee bestuurders samen optredend, hetzij door het
afzonderlijk optreden van een gedelegeerd bestuurder, aangewezen door de raad van bestuur.
Binnen het kader van het dagelijks bestuur, is de private stichting tevens geldig vertegenwoordigd

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

door een gevolmachtigde tot dit bestuur.
Zij dienen geen bewijs van een voorafgaandelijk besluit van de raad van bestuur voor te leggen.
Bovendien is de private stichting op geldige wijze vertegenwoordigd door speciale lasthebbers
binnen de grenzen van hun opdracht.
Voor wat betreft handtekeningsbevoegdheid inzake rekeningen van de private stichting, zal voor
bedragen van meer dan vijfentwintigduizend euro (25.000,00 EUR), de ondertekening gebeuren
hetzij door de gedelegeerd bestuurder alleen indien dit de stichter is, hetzij door twee bestuurders
samen die een document moeten voorleggen waaruit blijkt dat de raad van toezicht haar vetorecht
niet heeft uitgeoefend, voor zover er een raad van toezicht is.
Artikel 14. : Notulen
De besluiten van de raad van bestuur worden in notulen opgenomen, ondertekend door de
meerderheid van de aanwezige leden. Deze notulen worden in een speciaal register opgetekend of
ingebonden.
De volmachten, net als andere schriftelijke berichtgevingen, worden daaraan gehecht.
De afschriften van of de uittreksels uit deze notulen, die in rechte of elders dienen te worden
voorgelegd, worden ondertekend door één bestuurder.
TITEL 4 - RAAD VAN TOEZICHT
Artikel 15. : Raad van toezicht
a) De bepalingen inzake de Raad van toezicht in deze statuten treden pas in werking bij het
overlijden van de stichter. Op dat ogenblik wordt het toezicht op het beleid van de raad van bestuur
en op de algemene gang van zaken in de private stichting waargenomen door een raad van toezicht,
bestaande uit ten minste één natuurlijke persoon.
b) Het eerste lid van de raad van toezicht is mevrouw Nancy Louiza Jozef DAMS die verklaart dit
mandaat te aanvaarden.
c) Na het overlijden of defungeren van mevrouw Nancy DAMS worden de afstammelingen van
mevrouw Nancy Dams aangeduid als lid van de raad van toezicht. Indien deze afstammelingen nog
minderjarig zijn, worden zij vertegenwoordigd door een revisor die beschikt over de nodige
professionele betrouwbaarheid, over de passende beroepskwalificaties en over de nodige ervaring
om dit mandaat op een kwalitatieve manier te kunnen uit- of beoefenen. Deze revisor wordt
aangeduid door het instituut van de bedrijfsrevisoren.
d) Na het overlijden of defungeren van de afstammelingen van mevrouw Nancy Dams wordt een
revisor aangeduid als lid van de raad van toezicht. Deze revisor moet beschikken over de nodige
professionele betrouwbaarheid, over de passende beroepskwalificaties en over de nodige ervaring
om dit mandaat op een kwalitatieve manier te kunnen uit- of beoefenen. Deze revisor wordt
aangeduid door het instituut van de bedrijfsrevisoren.
De raad van toezicht wijst uit zijn midden een voorzitter aan. Indien geen overeenstemming wordt
bereikt, wordt de raad van toezicht voorgezeten door het oudste lid.
e) Leden van de raad van toezicht kunnen geen deel uitmaken van de raad van bestuur.
f) De raad van toezicht vergadert telkens wanneer een lid dit nodig acht. Het bepaalde in artikel 9 is
hierbij mutatis mutandis van overeenkomstige toepassing.
g) Bestuurders hebben slechts toegang tot de raad van toezicht indien zij daartoe zijn uitgenodigd.
h) Leden van de raad van toezicht hebben steeds toegang tot vergadering van de raad van bestuur,
maar kunnen niet aan de vergadering participeren. Onmiddellijk nadat de voorzitter van de raad van
toezicht een uitnodiging van een vergadering ontvangt, brengt hij binnen één dag de andere leden
hiervan op de hoogte zodat zij die dit wensen, de vergaderingen van de raad van bestuur kunnen
bijwonen, zonder dat zij een participatierecht hebben.
i) De raad van bestuur verschaft de raad van toezicht tijdig de voor de uitoefening van diens taken en
bevoegdheden noodzakelijke gegevens en voorts aan ieder lid van de raad van toezicht alle
inlichtingen betreffende de aangelegenheden der private stichting die deze mocht verlangen.
j) De raad van toezicht is bevoegd inzage te nemen en te doen nemen van alle boeken, bescheiden
en correspondentie van de private stichting; ieder lid van de raad heeft te allen tijde toegang, mits
voorafgaande en tijdige aankondiging, tot alle bij de private stichting in gebruik zijnde ruimten en
terreinen.
k) De raad van toezicht kan zich voor rekening van de private stichting in de uitoefening van zijn taak
doen bijstaan door één of meer deskundigen.
l) De raad van toezicht neemt zijn besluiten met een gewone meerderheid van de uitgebrachte
stemmen.
m) Ieder lid van de raad van toezicht heeft één stem.
n) Het mandaat van lid van de raad van toezicht is te allen tijde onbezoldigd.
TITEL 5. – CONTROLE VAN DE PRIVATE STICHTING
Artikel 16. : Commissaris - Wijze van benoeming
Indien de private stichting hiertoe wettelijk verplicht is, wordt de controle op de financiële toestand
van de private stichting, op de jaarrekening en op de regelmatigheid ten aanzien van de wet en de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

statuten van de verrichtingen, weer te geven in de jaarrekening, aan één of meer commissarissen
opgedragen. Zij worden benoemd door de raad van bestuur onder de leden, natuurlijke personen of
rechtspersonen, van het Instituut der Bedrijfsrevisoren.
De commissarissen worden benoemd voor één hernieuwbare termijn van drie jaar.
Op straffe van schadevergoeding kunnen zij tijdens hun opdracht alleen om wettige redenen worden
ontslagen door de raad van bestuur.
TITEL 6. – VERGOEDING VAN COMMISSARIS(SEN) EN BESTUURDERS
Artikel 17. : Vergoeding
De bezoldiging van de eventuele commissarissen bestaat in een vast bedrag, dat bij de aanvang van
hun opdracht door de raad van bestuur wordt vastgesteld. Zij kan niet worden gewijzigd dan met
instemming van de partijen.
De bezoldiging van de bestuurders bestaat behoudens andersluidende beslissing in een vast bedrag
(per periode of per gewerkt uur), dat bij de aanvang van hun opdracht door de stichter wordt
vastgesteld. Zij kan niet worden gewijzigd dan met instemming van partijen.
TITEL 7. - BOEKJAAR - JAARREKENING
Artikel 18. : Boekjaar - jaarrekening
Het boekjaar begint op één januari en eindigt op éénendertig december van elk jaar.
In afwijking van het voorgaande lid neemt het eerste boekjaar een aanvang op de dag dat de private
stichting rechtspersoonlijkheid verkrijgt, en zal het worden afgesloten op éénendertig december
tweeduizend en zeventien.
Ieder jaar en ten laatste binnen zes maanden na de afsluitingsdatum van het boekjaar maakt de raad
van bestuur de jaarrekening van het voorbije boekjaar op, overeenkomstig de wettelijk bepalingen,
alsook de begroting van het volgende boekjaar.
De boekhouding wordt gevoerd overeenkomstig de wettelijk bepalingen terzake.
TITEL 8. - STATUTENWIJZIGING
Artikel 19. : Statutenwijziging
De statuten kunnen, zolang de stichter als lid van de raad van bestuur fungeert, worden gewijzigd
door een beslissing van de raad van bestuur met unanieme stemmen in een voltallige vergadering.
Zodra de stichter niet meer fungeert als lid van de raad van bestuur, kunnen de statuten enkel nog
gewijzigd worden indien die wijzigingen noodzakelijk zijn als gevolg van evoluties in de wetgeving,
rechtspraak of gezaghebbende rechtsleer, waardoor het ongewijzigd handhaven van de statuten
gevolgen zou hebben die de stichter bij de oprichting niet kan hebben gewild. Deze wijzigingen aan
bepalingen van de statuten die echter afbreuk zouden doen aan de filosofie van de aanvankelijke
statuten, mogen niet worden doorgevoerd, tenzij dit bij wet wordt verplicht. Alsdan dienen deze
wijzigingen te worden doorgevoerd op een wijze die zo nauw mogelijk aansluit bij de oorspronkelijke
bepalingen en de aanvankelijke filosofie.
De bepalingen van titel 2 in verband met het doel en de activiteiten van de private stichting, artikel 7
in verband met de benoeming, beëindiging en afzetting van de bestuurders, artikel 10 b en e in
verband met de besluitvorming, artikel 15 in verband met de raad van toezicht en artikel 19 in
verband met de statutenwijziging zullen echter nooit kunnen worden gewijzigd zodra de stichter niet
meer fungeert als lid van de raad van bestuur.
De wijziging van de gegevens vermeld onder artikel 28, 3° en 5° tot en met 8° van de wet van
zevenentwintig juni negentienhonderd éénentwintig betreffende de verenigingen zonder
winstoogmerk, de internationale verenigingen zonder winstoogmerk en de stichtingen dienen bij
authentieke akte te worden vastgelegd.
TITEL 9. - ONTBINDING – VEREFFENING
Artikel 20. : Algemeen
De rechtbank van eerste aanleg van het arrondissement waar de private stichting haar zetel heeft
kan, op verzoek van de in wet aangeduide personen, de ontbinding van de private stichting
uitspreken in de gevallen door de wet bepaald. De rechtbank die de ontbinding uitspreekt, kan hetzij
tot de onmiddellijke afsluiting van de vereffening beslissen, hetzij de wijze van vereffening bepalen
en één of meer vereffenaars aanstellen.
Artikel 21. : Verdeling
Het vermogen van de private stichting bij ontbinding moet tot de doelen als omschreven in artikel 4
van deze statuten worden aangewend, met uitzondering van de doelen die zouden zijn verwezenlijkt.
Wanneer de belangeloze doelen van de private stichting zijn verwezenlijkt, neemt de stichter of
nemen zijn rechthebbenden zelf een bedrag gelijk aan de waarde van de goederen terug die de
stichter aan de verwezenlijking van die doelen heeft besteed.
TITEL 10. - INDEXATIE
Artikel 22.: Indexatie
Alle in de statuten vermelde bedragen zijn gekoppeld aan het indexcijfer van de consumptieprijzen.
Op de verjaardag van de oprichting van de private stichting, berekent de raad van bestuur de
geïndexeerde bedragen aan de hand van de volgende formule :

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

                Oud bedrag x nieuw indexcijfer
 
                -----------------------------------------
 
                          Basisindexcijfer
Waarbij :
•het "oud bedrag" het bedrag is dat vermeld wordt in de oprichtingsakte van de private stichting;
•het "basisindexcijfer" het gezondheidsindexcijfer is van de maand voorafgaand aan deze waarin de
private stichting werd opgericht;
•het "nieuwe indexcijfer" het gezondheidsindexcijfer is van de maand voorafgaand aan de maand van
de verjaardag van de oprichting van de private stichting.”
BENOEMINGEN
1. Benoeming van de bestuurders
Het aantal bestuurders werd vastgesteld op vier (4).
Werden benoemd als bestuurders voor onbepaalde duur:
- de heer Michel Jean Ghislain Vanstallen, van Belgische nationaliteit, geboren te Oudergem op 5
augustus 1962, gehuwd met mevrouw Nancy Louiza Jozef DAMS, wonende te 1850 Grimbergen,
Roostbaan 7, die tevens werd benoemd tot gedelegeerd bestuurder en welke niet wordt vervangen
bij defungeren of overlijden;
- de heer Wim Vermeulen, van Belgische nationaliteit, geboren te Tienen op 12 januari 1971,
wonende te 3320 Hoegaarden, Hauthem 26B;
- de heer Guido Verswijvel, van Belgische nationaliteit, geboren te Mortsel op 15 juli 1961, wonende
te 2970 Schilde, Renier Sniederspad 7;
- de heer Kurt Faes, van Belgische nationaliteit, geboren te Hamme op 25 maart 1970, wonende te
2540 Hove, Leliestraat 84.
De benoeming van bovenvermelde bestuurders zal slechts uitwerking hebben vanaf het ogenblik dat
de private stichting rechtspersoonlijkheid verkrijgt.
2. Benoeming van de commissaris(sen)
Gezien er uit te goeder trouw verrichte schattingen blijkt dat de private stichting voor het eerste
boekjaar zal voldoen van de wettelijke criteria om geen commissaris te hoeven hebben, besluit de
vergadering om geen commissaris te benoemen.
VOOR EENSLUIDEND ANALYTISCH UITTREKSEL.
GELIJKTIJDIGE NEERLEGGING: uitgifte, vier volmachten.
F. de GRAVE, geassocieerd notaris.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

9/
20

16
 - 

An
ne

xe
s 

du
 M

on
ite

ur
 b

el
ge

 


