





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Belgian - Georgian Chamber of Commerce

(afgekort) : Chamber of Commerce BeNeLux - Georgia / Handelskamer Vlaanderen -
Georgië / Georgian Chamber / Georgische Kamer

Rechtsvorm : Vereniging zonder winstoogmerk

Zetel : Huibrechtstraat 32  3de

2500

België

Onderwerp akte : Oprichting

Lier

De algemene vergadering van 9 april 2015 werd geldig samengeroepen en beschikt over de nodige aantallen
inzake aanwezigheid en meerderheid. De vergadering wordt voorgezeten door de heer Luc Pysson. Deze stelt
aan als secretaris en stemopnemer de heer Iurii Kallash. De algemene vergadering heeft in haar zitting besloten
de feitelijke vereniging, opgericht op 30 mei 2011, met de benaming « Belgian - Georgian Chamber of Commerce
/ Chamber of Commerce BeNeLux – Georgia / Handelskamer Vlaanderen - Georgië», om te vormen volgens de
onderstaande tekst van de statuten tot een Vereniging zonder Winstoogmerk (VZW).
Voor alles wat in deze statuten niet is voorzien of geregeld is de Wet van 27 juni 1921 gewijzigd door de Wet van
2 mei 2002 toepasselijk.
TITEL I: NAAM - ZETEL - DOEL – DUUR
ARTIKEL 1
De vereniging draagt de naam:  «Belgian – Georgian Chamber of Commerce VZW»,
tevens «Chamber of Commerce BeNeLux - Georgia»,
tevens «Handelskamer Vlaanderen – Georgië»,
verkort «Georgian Chamber» of «Georgische Kamer»,
met de letterwoorden «BGCC» of «CCBG».
ARTIKEL 2
De zetel van de vereniging is gevestigd op het adres Huibrechtstraat 32, 3de verdieping, 2500 Lier en ressorteert
onder het gerechtelijk arrondissement Mechelen in het gewest, en de gemeenschap, Vlaanderen (Vlaanderen), in
het Koninkrijk België (België).
Hij kan slechts verplaatst worden door de algemene vergadering mits deze de regels in acht neemt zoals vereist
voor een statutenwijziging en beschreven in deze statuten.
De vereniging heeft een exploitatiezetel in het Koninkrijk Nederland (Nederland) en een exploitatiezetel in de
Republiek Georgië (Georgië).
Exploitatiezetels kunnen gevestigd of verplaatst worden door de raad van bestuur mits hij de regels in acht neemt
zoals beschreven in deze statuten en in het huishoudelijk reglement.
ARTIKEL 3
De belangrijkste doelstelling van de vereniging is toegevoegde economische en maatschappelijke waarde
organiseren door Business-to-Businessdeeleconomie, pooling en tijdelijke verbonden, tussen
a) de werkende leden in België, Nederland en het Groot-Hertogdom Luxemburg (Luxemburg), en
b) de werkende leden in Georgië , en
c) de stille leden in België, Nederland en Luxemburg, en
d) de stille leden in Georgië, en
e) de brancheverenigingen, associaties en federaties opgericht voor de verdediging van de internationale
ondernemingsbelangen van hun bedrijfsleden in België, Nederland en Luxemburg, en
f) de brancheverenigingen, associaties en federaties opgericht voor de verdediging van de internationale
ondernemingsbelangen van hun bedrijfsleden in Georgië,

 *16302904*
Neergelegd
03-02-2016

0647792625

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

g) de overheidslichamen voor internationaal ondernemen in België, Nederland en Luxemburg, en
h) de overheidslichamen voor internationaal ondernemen in Georgië,
als BEROEPSORGANISATIE (NACE-code 94120),
met name door
a) net- en cluster(maat)werk,
b) informatieverstrekking en uitgewerkte route-stappenkaarten,
c) belangenbehartiging van de leden, ook door gelobby van hun belangen bij overheden en andere stakeholders.
De vereniging mag alle activiteiten ondernemen die dit doel kunnen bevorderen. Zij kan in die zin ook, doch
slechts op bijkomstige wijze, handelsdaden stellen, enkel voor zover de opbrengst hiervan besteed wordt aan het
doel waarvoor zij werd opgericht. Zij beoogt hierbij geen winst te maken. Zij handelt onafhankelijk, los van
politieke invloed en economische eigenbaat.
Bij het nastreven van het doel zal zij op wettelijk toegelaten wijze en in een niet beperkende zin activiteiten
ondernemen, zoals het
a) verzamelen en verstrekken van informatie en advies die beantwoorden aan de wensen en behoeften van
bedrijven, op het macro- en micro-economische, maatschappelijke, sociale en culturele vlak, gebruik makende
van verschillende dragers (hard copy, internet, video, audio), van het eigen archief en de eigen databestanden en
deze van derden zoals de bedrijfs- en cultuurbibliotheek van «Jacaré House»;
b) aanbieden van en zich verbinden tot handels- en investeringsgerichte diensten, w.o. seminaries, conferenties,
workshops, infosessies met interactief panelgesprek, lunchcauseries en andere B2B-meetings, met een
zakenlogistieke organisatie die voldoende financieel en administratief onderbouwd is;
c) aanbieden van en zich verbinden tot occasionele handels- en inversteringsmissies en – reizen;
d) stimuleren, initiëren, organiseren en beheren van multidisciplinaire zakensamenwerking in alle kort- of
langdurende vormen;
e) zich verbinden in alle andere overeenkomsten met natuurlijke en/of rechtspersonen, ook in contracten van
dienstverlening en –ontlening, tevens voor de gemachtigde afvaardiging van medewerkers, bestuurs- en
adviserende leden, en voor de ter beschikking stelling van kantoor- en ontmoetingsfaciliteiten in België,
Nederland, Luxemburg, Georgië en derde landen;
f) stimuleren, initiëren, steunen, organiseren en uitvoeren van manifestaties die de publieke samenwerking in
bedoelde economische en aanverwante relaties bevorderen en het steunen, organiseren en uitvoeren van het
betreffende overheidsbeleid en de overheidsaanbevelingen, waar mogelijk voor een onafhankelijke
ledenvereniging met haar eigen doelstellingen;
g) stimuleren, initiëren, steunen, organiseren en uitvoeren van verruimende, innoverende en banencreërende
projecten met aandacht voor het deugdelijk, duurzaam, transparant en ethisch internationaal ondernemen;
h) aantrekken van vergoedingen, toelagen, fondsen, sponsoring en andere tegemoetkomingen van publieke en
privé-aard;
i) aantrekken en verlenen van blijvende en tijdelijke vertegenwoordiging, verdediging, promotie en
beschermheerschap;
j) ondernemen van alle activiteiten die redelijk verwacht worden van een gemengde buitenlandse / bilaterale
kamer van koophandel.
ARTIKEL 4
De vereniging wordt opgericht voor onbepaalde duur, doch kan evenwel te allen tijde ontbonden worden.
TITEL II: L E D E N
ARTIKEL 5
Het aantal leden is onbeperkt, maar moet tenminste drie bedragen.
De vereniging kan werkende en stille leden tellen. De volheid van het lidmaatschap, met inbegrip van het
stemrecht op de algemene vergadering, komt uitsluitend toe aan de werkende leden. Werkende leden zijn deze
waarvan de naam is vermeld in het ledenregister dat op de zetel van de vereniging wordt bijgehouden. De
wettelijke bepalingen zijn alleen op de werkende leden toepasselijk. Stille leden zijn enkel aangesloten om te
genieten van de activiteiten en de diensten van de vereniging. Ze hebben geen stemrecht op de algemene
vergadering.
Het lidmaatschap kan slechts toegekend worden aan een werkend lid op voorlegging van een gemotiveerd
verzoekschrift, gericht aan de raad van bestuur, of op verzoek van de raad van bestuur.
Om werkend lid te worden moet men bovendien aan de hierna volgende voorwaarden voldoen, of
a) een aanwinst betekenen voor de werking en/of de nakoming van het doel van de vereniging volgens de
bepalingen in het huishoudelijk reglement; of
b) een stichting, vereniging zonder winstoogmerk of organisme zijn die vanuit Belgie, Nederland, Luxemburg of
vanuit Georgië activiteiten ontplooit en/of projecten organiseert ter bevordering van de samenwerking tussen
bedrijven uit de voornoemde landen.
Alle werkende leden moeten het huishoudelijk reglement onderschrijven, op straffe van schrapping.
Om stil lid te worden moet men betaald hebben het lidgeld of de deelname in de vorm van vergoedingen,
toelagen, fondsen, sponsoring en andere tegemoetkomingen, volgens de bepalingen in het huishoudelijk
reglement.
ARTIKEL 6
Als lid kan tot de vereniging toetreden ieder natuurlijke persoon of stichting, vereniging zonder winstoogmerk of
organisme die door de algemene vergadering als dusdanig wordt aanvaard en dit op voorstel van de raad van
bestuur. Met de term “lid”, of “leden”, zonder toevoeging, wordt in deze statuten uitdrukkelijk verwezen naar een
werkend lid, respectievelijk werkende leden.
ARTIKEL 7

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De raad van bestuur kan, onder door haar te bepalen voorwaarden, ook andere personen als ereleden,
beschermleden, steunende of adviserende leden in de vereniging opnemen. Hun rechten en plichten zijn bepaald
in het huishoudelijk reglement.
ARTIKEL 8
De maximum ledenbijdrage, onder de vorm van lidgeld of deelname in de vorm van vergoedingen, toelagen,
fondsen, sponsoring en andere tegemoetkomingen, bedraagt 25.000 euro.
ARTIKEL 9
Elk lid kan te allen tijde uit de vereniging treden. Het ontslag moet bij aangetekend schrijven aan de raad van
bestuur ter kennis worden gebracht.
ARTIKEL 10
Uittredende of uitgesloten leden en hun rechtsopvolgers hebben geen deel in het vermogen van de vereniging en
kunnen derhalve ook nooit teruggave of vergoeding voor gestorte bijdragen of gedane inbrengen vorderen.
TITEL III: DE RAAD VAN BESTUUR
ARTIKEL 11
De vereniging wordt bestuurd door een raad van bestuur van tenminste drie en ten hoogste twaalf leden.
Indien de algemene vergadering slechts drie leden telt, bestaat de raad van bestuur uit twee leden.
In ieder geval moet het aantal bestuurders steeds lager zijn dan het aantal leden van de algemene vergadering.
ARTIKEL 12: Duur van het mandaat van de bestuurders
De bestuurders worden benoemd voor zes jaar.
ARTIKEL 13: Wijze van benoeming en bezoldiging van de bestuurders
De bestuurders worden benoemd door de algemene vergadering met een gewone meerderheid ongeacht het
aantal aanwezige en/of vertegenwoordigde leden. De bestuurders oefenen hun mandaat kosteloos uit. De akten
betreffende de benoeming van de bestuurders moeten neergelegd worden op de griffie van de rechtbank van
koophandel en moeten binnen de dertig dagen na de neerlegging (bij uittreksel) bekendgemaakt worden in de
bijlagen bij het Belgisch Staatsblad.
ARTIKEL 14: Ambtsbeëindiging en afzetting van de bestuurders
Het mandaat van de bestuurders eindigt door afzetting door de algemene vergadering, door vrijwillig ontslag,
door het verstrijken van het mandaat, door overlijden of ingeval van wettelijke onbekwaamheid.
De afzetting door de algemene vergadering wordt beslist bij gewone meerderheid van het aantal aanwezige en/of
vertegenwoordigde leden. Het moet evenwel uitdrukkelijk vermeld worden op de agenda van de algemene
vergadering.
Een bestuurder die vrijwillig ontslag neemt, moet dit schriftelijk bekendmaken aan de raad van bestuur. Dit
ontslag gaat onmiddellijk in tenzij door dit ontslag het minimum aantal bestuurders onder het statutaire minimum
is gedaald. In dit geval moet de raad van bestuur binnen de twee maanden de algemene vergadering
bijeenroepen, welke in de vervanging van de betrokken bestuurder dient te voorzien en hem daarvan ook
schriftelijk in kennis zal stellen.
De akten betreffende de ambtsbeëindiging en de benoeming van de bestuurders moeten neergelegd worden op
de griffie van de rechtbank van koophandel en moeten binnen de dertig dagen na de neerlegging (bij uittreksel)
bekend gemaakt worden in de bijlagen bij het Belgisch Staatsblad.
ARTIKEL 15: Bevoegdheden van de bestuurders
De raad van bestuur leidt de zaken van de vereniging en vertegenwoordigt de vereniging in alle gerechtelijke en
buitengerechtelijke akten. Hij treedt op als eiser en verweerder in alle rechtsgedingen en beslist over het al dan
niet aanwenden van rechtsmiddelen. Hij heeft eveneens alle bevoegdheden die niet door de Wet of door deze
statuten aan de algemene vergadering worden toegekend, op voorwaarde dat zijn beslissingen genomen zijn
binnen de begroting die werd goedgekeurd door de algemene vergadering.
De raad van bestuur oefent zijn bevoegdheden uit als college, maar kan zijn bevoegdheden voor bepaalde
handelingen en taken op zijn verantwoordelijkheid overdragen aan een afgevaardigd-bestuurder of aan één van
de andere bestuurders. De raad van bestuur benoemt zelf elke functie die zij voor de goede werking van de
vereniging noodzakelijk acht.
De raad van bestuur vergadert minstens om de twaalf maanden. De raad kan slechts geldig beslissen indien de
meerderheid van de bestuurders aanwezig is. De beslissingen worden genomen bij gewone meerderheid van
stemmen. Bij staking van stemmen is de stem van de voorzitter of de stem van diegene die hem vervangt
doorslaggevend.
ARTIKEL 16
De raad van bestuur wordt bijeengeroepen door de daartoe gemachtigde voorzitter, afgevaardigd-bestuurder of
drie bestuurders. De oproeping gebeurt per e-mail of per gewone brief tenminste acht dagen voor de
vergadering. De oproeping, die plaats, dag en uur van de vergadering vermeldt, bevat de agenda. Elk onderwerp
dat schriftelijk wordt voorgedragen door twee bestuurders moet op de agenda worden vermeld. Dit onderwerp
moet tenminste twee werkdagen voor de vergadering aan de afgevaardigd-bestuurder overhandigd zijn.
Onderwerpen die niet op de agenda staan, kunnen niet behandeld worden.
De vergaderingen van de raad van bestuur worden voorgezeten door de voorzitter. Indien deze belet of afwezig
is, wordt de vergadering voorgezeten door de oudste van de aanwezige bestuurders.
ARTIKEL 17
Van elke vergadering worden notulen gemaakt die ondertekend worden door de voorzitter en de secretaris.
De notulen worden ingeschreven in een daartoe bestemd register. De uittreksels die moeten worden overgelegd
en al de andere akten worden geldig ondertekend door de voorzitter en de secretaris. Bij ontstentenis van deze
bestuurders kunnen twee andere bestuurders deze documenten geldig ondertekenen.
ARTIKEL 18

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De raad van bestuur vaardigt alle huishoudelijke reglementen uit die hij nodig acht en nuttig oordeelt.
ARTIKEL 19
Bestuurders die namens de vereniging optreden, moeten ten aanzien van derden doen blijken van enig besluit of
van enige machtiging.
ARTIKEL 20
Personen zijn gemachtigd om de vereniging te vertegenwoordigen overeenkomstig art. 13, 4de lid, W.VZW.
De raad van bestuur kan zijn bevoegdheden voor bepaalde handelingen en taken op zijn verantwoordelijkheid
overdragen. De raad van bestuur kan uit zijn bestuurders een voorzitter, een vice-voorzitter, een afgevaardigd-
bestuurder, een secretaris, een penningmeester en elke functie die voor de goede werking van de vereniging
noodzakelijk is, kiezen. De gevolmachtigden oefenen hun bevoegdheden afzonderlijk uit.
Hun benoeming gebeurt door de raad van bestuur bij gewone meerderheid, die hieromtrent geldig beslist indien
de meerderheid van de bestuurders aanwezig  is.
De ambtsbeëindiging van de gemachtigde personen kan geschieden:
a) op vrijwillige basis door de gemachtigde zelf, door schriftelijk ontslag in te dienen bij de raad van bestuur;
b) door afzetting door de raad van bestuur bij gewone meerderheid die hieromtrent geldig beslist indien de
meerderheid van de bestuurders aanwezig is. De beslissing hieromtrent door de raad van bestuur moet binnen
de zeven dagen bij aangetekend schrijven ter kennis gebracht worden van de betrokkene.
De akten betreffende de ambtsbenoeming en de -beëindiging van de personen gemachtigd om de vereniging te
vertegenwoordigen moeten neergelegd worden op de griffie van de rechtbank van koophandel en moeten binnen
de dertig dagen na de neerlegging (bij uittreksel) bekendgemaakt worden in de bijlagen bij het Belgisch
Staatsblad.
ARTIKEL 21
Personen zijn belast met het dagelijks bestuur van de vereniging overeenkomstig art. 13bis, 1ste lid, W.VZW.
Het dagelijks bestuur staat in voor de dagelijkse werking en praktische organisatie binnen de vereniging. Een lid
van het dagelijks bestuur is te allen tijde verantwoording verschuldigd aan de raad van bestuur. Een lid van het
dagelijkse bestuur die zijn bevoegdheden te buiten gaat, kan hiervoor persoonlijk verantwoordelijk gesteld
worden door de raad van bestuur.
Voor het dagelijks bestuur kan de raad een afgevaardigd-bestuurder benoemen. Deze verzorgt de uitvoering van
de beslissingen van de raad van bestuur, de lopende zaken, de dagelijkse e-mail- en briefwisseling en tekent
alleen namens de vereniging geldig. De afgevaardigd-bestuurder heeft onbeperkte volmacht, zowel administratief
als financieel.
De benoeming gebeurt door de raad van bestuur bij gewone meerderheid die hieromtrent geldig beslist indien de
meerderheid van de bestuurders aanwezig is.
De ambtsbeëindiging van het dagelijks bestuur kan geschieden:
a) op vrijwillige basis door de bestuurder zelf, door schriftelijk ontslag in te dienen bij de raad van bestuur;
b) door afzetting door de raad van bestuur bij gewone meerderheid die hieromtrent geldig beslist indien de
meerderheid van de bestuurders aanwezig is. De beslissing door de raad van bestuur hieromtrent moet evenwel
binnen de zeven dagen bij aangetekend schrijven ter kennis worden gebracht van de betrokkene.
De akten betreffende de ambtsbenoeming en de –beëindiging van de afgevaardigd-bestuurder moeten worden
neergelegd op de griffie van de rechtbank van koophandel en moeten binnen de dertig dagen na de neerlegging
bij uittreksel bekend gemaakt worden in de bijlagen bij het Belgisch
Staatsblad.                                                                   
TITEL IV: ALGEMENE VERGADERING
ARTIKEL 22
De algemene vergadering is samengesteld uit alle werkende leden en wordt voorgezeten door de voorzitter van
de raad van bestuur of door de oudste van de aanwezige bestuurders.
Een lid kan zich door een ander lid op de algemene vergadering laten vertegenwoordigen. Elk lid beschikt slechts
over één stem op de algemene vergadering. 
ARTIKEL 23
De algemene vergadering is uitsluitend bevoegd voor:
a) de wijzigiging van de statuten,
b) de benoeming en de afzetting van de bestuurders,
c) de benoeming en de afzetting van de commissarissen en de bepaling van hun bezoldiging ingeval een
bezoldiging wordt toegekend,
d) de kwijting aan de bestuurders en de commissarissen,
e) de goedkeuring van de begroting en van de rekeningen,
f) de vrijwillige ontbinding van de vereniging,
g) de benoeming en de uitsluiting van een lid van de vereniging,
h) de omzetting van de vereniging in een vennootschap met een sociaal oogmerk,
i) alle gevallen waarin deze statuten het vereisen.
ARTIKEL 24
De algemene vergadering wordt geldig bijeengeroepen door de voorzitter, de afgevaardigd-bestuurder of drie
bestuurders daartoe gemachtigd door de raad van bestuur als naar het inzicht van de raad dit vereist is.
Zij moet tenminste eenmaal per jaar worden bijeengeroepen voor de goedkeuring van de rekeningen van het
afgelopen jaar en voor de begroting van het komend jaar. Zij heeft zo spoedig mogelijk plaats na afloop van het
vorig boekjaar en uiterlijk in de loop van de maand mei. In afwachting van die vergadering mag de raad van
bestuur per maand 1/12de uitgeven van de ontwerpbegroting.
ARTIKEL 25

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De algemene vergadering wordt gehouden binnen de zes maanden na de afsluitingsdatum van het boekjaar.
ARTIKEL 26
De raad van bestuur is bovendien verplicht de algemene vergadering samen te roepen wanneer 1/5de van de
werkende leden daartoe een verzoek richt aan de raad van bestuur en dit per aangetekende brief waarin de te
behandelen agendapunten zijn vermeld. In dit geval is de raad van bestuur verplicht de algemene vergadering
samen te roepen binnen de veertien dagen met vermelding op de agenda van de gevraagde agendapunten.
ARTIKEL 27
De oproepingen tot de algemene vergadering moeten, om geldig te zijn, ondertekend worden door de daartoe
door de raad van bestuur gemachtigde voorzitter, afgevaardigd-bestuurder of drie bestuurders.
Alle werkende leden moeten worden opgeroepen tot de algemene vergadering per e-mail of per gewone brief,
tenminste veertien dagen voor de vergadering.
ARTIKEL 28
De oproeping, die plaats, dag en uur van de vergadering vermeldt, bevat de agenda, die wordt vastgelegd door
de raad van bestuur. Elk onderwerp dat schriftelijk wordt voorgedragen door 1/20ste van de werkende leden
moet eveneens op de agenda worden vermeld. Dit onderwerp moet tenminste twee werkdagen voor de
vergadering aan de afgevaardigd-bestuurder overhandigd zijn. Onderwerpen die niet op de agenda staan kunnen
niet worden behandeld.
ARTIKEL 29
In gewone gevallen worden de besluiten genomen bij eenvoudige meerderheid van de aanwezige en
vertegenwoordigde stemmen. Bij staking van stemmen beslist de stem van de voorzitter of diegene die op dat
ogenblik de vergadering voorzit.
ARTIKEL 30
Tot wijziging van de statuten kan slechts worden besloten indien die wijziging gedetailleerd op de agenda is
vermeld en indien 2/3de van de werkende leden aanwezig of vertegenwoordigd is. Wordt dit aantal niet bereikt
dan kan een tweede vergadering worden bijeengeroepen, zoals door deze statuten is bepaald, waarop deze
vergadering een geldig besluit zal kunnen nemen ongeacht het aantal aanwezigen. Deze tweede vergadering
mag niet binnen de veertien dagen volgend op de eerste vergadering worden gehouden. Voor elke
statutenwijziging is bovendien een meerderheid van 2/3de van de aanwezige of vertegenwoordigde stemmen
vereist, ook op de tweede algemene vergadering. Tot wijziging van het doel van de vereniging kan slechts met
een meerderheid van 4/5de van de stemmen worden besloten.
Van iedere statutenwijziging zal de wijziging worden neergelegd worden op de griffie van de rechtbank van
koophandel. Binnen de dertig dagen na de neerlegging dient de wijziging (bij uittreksel) bekendgemaakt te
worden in de bijlagen bij het Belgisch Staatsblad.
ARTIKEL 31
Bij vrijwillige ontbinding van de vereniging worden dezelfde regels als deze beschreven voor de wijziging van het
doel van de vereniging vereist.
ARTIKEL 32
Een meerderheid van 2/3de van de stemmen is vereist voor de uitsluiting van een lid. Bij uitsluiting van een lid
moet dit punt eveneens op de agenda voorkomen en moet het lid worden uitgenodigd om in zijn verdediging te
kunnen voorzien.
ARTIKEL 33
Van elke vergadering worden notulen gemaakt die ondertekend worden door de voorzitter en de secretaris. Deze
notulen worden opgenomen in een bijzonder register. Dit register kan op de zetel van de vereniging door leden
en belanghebbende derden worden ingezien. Uittreksels daarvan worden geldig ondertekend door de voorzitter
en de secretaris of door twee bestuurders en bij ontstentenis hiervan door twee leden van de algemene
vergadering.
TITEL V: REKENINGEN EN BEGROTINGEN
ARTIKEL 34
Het boekjaar van de vereniging loopt van 1 januari tot en met 31 december.
De raad van bestuur sluit de rekeningen over het voorbije boekjaar af en bereidt de begroting van het komend
boekjaar voor. Beide worden ter goedkeuring aan de algemene vergadering voorgelegd die zitting zal houden 
binnen de zes maanden na de afsluitingsdatum van het boekjaar.
TITEL VI: ONTBINDING EN VEREFFENING
ARTIKEL 35
Behoudens gevallen van gerechtelijke ontbinding en ontbinding van rechtswege kan slechts de algemene
vergadering tot ontbinding besluiten indien 2/3de van de leden op de algemene vergadering aanwezig of
vertegenwoordigd is en er bovendien een 4/5de meerderheid akkoord is om de vereniging vrijwillig te ontbinden.
Het voorstel tot vrijwillige ontbinding van de vereniging moet uitdrukkelijk op de agenda van de algemene
vergadering worden vermeld.
Is geen 2/3de van de leden op deze algemene vergadering aanwezig of vertegenwoordigd dan moet een tweede
algemene vergadering worden bijeengeroepen die geldig haar akkoord kan geven ongeacht het aantal
aanwezige of vertegenwoordigde leden voor de vrijwillige ontbinding mits dat gebeurt met een 4/5de
meerderheid.
In geval van vrijwillige ontbinding benoemt de algemene vergadering, of bij gebreke daarvan de rechtbank, één of
meer vereffenaars. De algemene vergadering bepaalt tevens zijn/haar of hun bevoegdheid alsmede de
voorwaarden van de vereffening.
De activa zullen na aanzuivering van de passiva worden overgedragen aan een vereniging met dezelfde
doelstellingen, die ze eveneens belangeloos nastreeft.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Van de ontbinding zal het ontbindingsbesluit, de ambtsbenoeming en de -beëindiging van de vereffenaar(s)
worden neergelegd op de griffie van de rechtbank van koophandel. Binnen de dertig dagen na de neerlegging 
dient dit ontbindingsbesluit, de ambtsbenoeming en de -beëindiging van de vereffenaars bij uittreksel bekend
gemaakt te worden in de bijlagen bij het Belgisch Staatsblad.
ARTIKEL 36
De algemene vergadering benoemt tot bestuurder:
1. Export Management Facilities VZW, verkort «Jacaré», met de merknamen «Jacaré Logistics» en «Jacaré
House», met het letterwoord «EMF», Belgisch (KBO 0631.855.822), Huibrechtstraat 32, 2500 Lier, België;
2. Handelskamer Vlaanderen – Oekraïne VZW, KBO 0448.740.905, met het letterwoord « HKVO », Belgisch,
Huibrechtstraat 30, 3de verdieping, bus 32, 2500 Lier, België;
3. mevrouw Tetyana Fedoryaka, vertaler Oekraïens / Russisch - Nederlands, Nederlandse, Huibrechtstraat 32,
2500 Lier, België;
4. de heer Iurii Kallash, bestuurder van Oekraïense vennootschappen en Belgische verenigingen, Oekraïner,
Elektrikov 23-b, UA – Kyiv 04176, Oekraïne;
5. de heer Luc Pysson, expediteur, Belg, Huibrechtstraat 32, 2500 Lier, België.
Aldus opgemaakt en aangenomen op de algemene vergadering, te 2500 Lier, op 9 april 2015
Luc Pysson                                                                                                                      Iurii
Kallash                               Voorzitter                                                                                                                        
Secretaris / stemopnemer
De raad van bestuur heeft onder haar leden in de volgende functies benoemd:
1. voorzitter: de heer Luc Pysson, expediteur, Belg, Huibrechtstraat 32, 2500 Lier, België;
2. ondervoorzitter: de heer Iurii Kallash, bestuurder van Oekraïense vennootschappen en Belgische
verenigingen, Oekraïner, Elektrikov 23-b, UA – Kyiv 04176, Oekraïne;
3. penningmeester, met onbeperkte bankvolmacht, volmacht voor bekendmaking van de besluiten van de
algemene vergadering in de bijlagen bij het Belgisch Staatsblad en voor de neerleggingen op de griffie van de
rechtbank van koophandel: mevrouw Tetyana Fedoryaka, vertaler Oekraïens / Russisch - Nederlands,
Nederlandse, Huibrechtstraat 32, 2500 Lier, België;
6. secretaris en afgevaardigd-bestuurder: Export Management Facilities VZW, verkort «Jacaré», met de
merknamen «Jacaré Logistics» en «Jacaré House», met het letterwoord «EMF», Belgisch (KBO 0631.855.822),
Huibrechtstraat 32, 2500 Lier, België, vertegenwoordigd door haar voorzitter en afgevaardigd-bestuurder, de heer
Luc Pysson.
Aldus opgemaakt en aangenomen op de vergadering van de raad van bestuur, te 2500 Lier, op 9 april 2015.
Luc Pysson                                                         

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

2/
20

16
 - 

An
ne

xe
s 

du
 M

on
ite

ur
 b

el
ge

 


