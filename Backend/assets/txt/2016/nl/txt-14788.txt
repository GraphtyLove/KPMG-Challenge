





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Dorpscomité Letterhoutem vzw

(afgekort) :

Rechtsvorm : Vereniging zonder winstoogmerk

Zetel : Letterhoutemdorp 2A

9521

België

Onderwerp akte : Oprichting

Sint-Lievens-Houtem (Letterhoutem)

Dorpscomité Letterhoutem vzw
Letterhoutemdorp 2A, 9521 Letterhoutem
 
Gecoördineerde statuten
 
Tussen de ondergetekenden :
De heer  Kurt Derynck , wonende te 9521 Letterhoutem. Windgat 41 geboren op  02/02/1973  te Torhout
Mevrouw Ronsse Sandia, wonende te 9521 Letterhoutem, kerkstraat 6, geboren op 06/05/1973 te Oudenaarde
Mevrouw Neckebroeck Nancy, wonende te 9521 Letterhoutem, Klein-Zottegem 27, geboren op 29/05/1972 te
zottegem
De Heer Beirens Patrick, wonende te 9521 Letterhoutem, Klein-Zottegem 27, geboren op 02/04/1970 te
Borsbeke
De Heer Lehouck Niels, wonende te 9521 Letterhoutem, Windgat 20, geboren op 18/11/1988, te Oostende
Mevrouw Eeckhout Marleen, wonende te 9521 Letterhoutem, Kerkstraat 14, geboren op 01/07/1960 te Zottegem
De Heer Verlee Frans , wonende te 9521 Letterhoutem, Kerkstraaat 83, geboren op 27/01/1936 te Letterhoutem
De Heer Latoir Lieven, wonende te 9521 Letterhoutem, Keiberg 1, geboren op 24/10/1952 te Gent
Mevrouw De Winter Ann, wonende te 9521 Letterhoutem, Letterhoutemdorp 2A, geboren op 23/08/1971  te
Zottegem
zijn overeengekomen op Maandag 2 Mei 2016, om in overeenstemming met de Wet van 27 juni 1921 betreffende
de verenigingen zonder winstoogmerk, de internationale verenigingen zonder winstoogmerk en de stichtingen, de
vereniging zonder winstoogmerk « Dorpscomité Letterhoutem » op te richten waarvan de statuten als volgt
luiden :
TITEL I : NAAM – ZETEL – DOEL – DUUR
Artikel 1.             De vereniging draagt de naam: « Dorpscomité Letterhoutem»,  en heeft de rechtsvorm:
vereniging zonder winstoogmerk.
Artikel 2.             De zetel van de vereniging is gevestigd te 9521 Letterhoutem, Letterhoutemdorp 2A. Hij kan
door de algemene vergadering elders worden gevestigd, bij voorkeur binnen dezelfde gemeente. De vereniging
ressorteert onder het gerechtelijk arrondissement Aalst. Elk boekjaar start op 1 januari en eindigt op 31
december. Met uitzondering van het eerste boekjaar, het welke loopt van bij de stichting tot 31/12/2016
Artikel 3.             De vereniging heeft tot doel samenlevingsopbouw en  buurtopbouw te verrichten.
Zij mag eveneens alle activiteiten ondernemen die dit doel kunnen bevorderen, enkel voor zover de opbrengst
hiervan uitsluitend bestemd is voor het doel waarvoor de vereniging werd opgericht.
Zij is bevoegd om in ondergeschikte orde handelsdaden te stellen voor zover deze in overeenstemming zijn met
het doel omschreven in het eerste lid en voor zover de winst gebruikt wordt om dit doel te bereiken. Zij kan alle
roerende en onroerende goederen die zij voor het verwezenlijken van haar doel nodig heeft bezitten of verkrijgen
en er alle eigendomsrechten en andere zakelijke rechten op uitoefenen.

 *16310161*
Neergelegd
09-05-2016

0653864132

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Zij kan daartoe alle nuttige rechtshandelingen en daden stellen, onder andere maar niet beperkt tot :
overeenkomsten sluiten, personeel aanwerven, contracten ondertekenen, verzekeringspolissen afsluiten,
goederen in huur nemen, en dit alles zowel in binnen- als buitenland.
De vereniging is pluralistisch georiënteerd en staat open voor alle levensbeschouwingen. Tegenover politieke
instellingen stelt de vereniging zich strikt neutraal op.
Artikel 4.             De vereniging kan alle wettelijke middelen gebruiken om haar doel te bereiken. De vereniging
werd voor onbepaalde duur opgericht en kan ten allen tijde ontbonden worden door de Algemene Vergadering
met de wettelijk vereiste meerderheid.
TITEL II : LEDEN – BEVOEGDHEDEN – ORGANEN
Artikel 5.              Het aantal leden is onbeperkt maar moet ten minste drie bedragen.
Artikel 6.             Als lid kan tot de vereniging toetreden : elke natuurlijke persoon of rechtspersoon, evenals
openbare besturen, die door de raad van bestuur als zodanig worden toegelaten. Wie lid wil worden dient zijn
verzoek om toelating schriftelijk te richten aan de voorzitter van de raad van bestuur. Dit schriftelijk verzoek kan
gebeuren per brief of per email. De beslissing over elk verzoek tot toetreding ligt in handen van de algemene
vergadering van de vereniging.
Artikel 7.             Elk lid kan ten allen tijde de vereniging verlaten. Het verlaten van de vereniging dient te
gebeuren via gewoon briefschrijven of e-mail gericht aan de voorzitter van de vereniging.
De uitsluiting van een lid kan enkel gebeuren op beslissing van de algemene vergadering met tweederde
meerderheid van aanwezige en vertegenwoordigde stemmen en nadat het lid is gehoord, althans opgeroepen.
Het lidmaatschap eindigt van rechtswege ingeval het lid overlijdt, failliet of onbekwaam is verklaard.
Artikel 8.             De algemene vergadering is bevoegd voor hetgeen bepaald in de wet van 27 juni 1921.
De algemene vergadering moet tenminste eenmaal per jaar worden bijeengeroepen. De wijze van oproeping en
de werking van de algemene vergadering wordt bepaald door deze statuten en volgende de wet van 27 juni
1921.
Artikel 9.             Het huishoudelijk reglement van de vereniging wordt door de Raad van Bestuur opgesteld en
dient ter goedkeuring aan de Algemene Vergadering te worden voorgelegd.
Artikel 10.           De vereniging wordt bestuurd door een Raad van Bestuur, samengesteld uit minstens vier
leden verkozen op de Algemene Vergadering voor onbepaalde duur. Een mandaat kan beëindigd worden door
ontslag, afzetting of overlijden. Enkel de Algemene Vergadering kan met tweederde meerderheid leden van de
Raad van Bestuur  afzetten. Een lid van de Raad van Bestuur kan ten aller tijde ontslag nemen uit de vereniging
bij middel van een aangetekend schrijven, gericht aan de voorzitter van de Raad van Bestuur. Indien de
voorzitter zelf ontslag neemt uit de Raad dient hij de secretaris per aangetekend schrijven op de hoogte te
brengen van dit ontslag. Het mandaat van bestuurder is niet bezoldigd.
Artikel 11.           De Raad van Bestuur bestuurt de vereniging en vertegenwoordigt deze bij elke gerechtelijke of
buitengerechtelijke handeling. Hij is bevoegd voor alle aangelegenheden met uitzondering van diegene die door
de wet of statutair  uitdrukkelijk aan de Algemene Vergadering zijn voorbehouden en is bevoegd daden van
beschikking te stellen. De bevoegdheden worden uitgeoefend als college. De Raad van Bestuur kiest onder zijn
leden een voorzitter, een ondervoorzitter en een secretaris. Bij ontstentenis of verhindering van de voorzitter
wordt zijn functie waargenomen door de ondervoorzitter.
Artikel 12.           De Algemene Vergadering kan een Dagelijks Bestuur oprichten. De samenstelling van het
Dagelijks Bestuur wordt bepaald in het binnenhuisreglement van de vereniging.
Artikel 13.           De Raad van Bestuur draagt zorg voor de interne organisatie van de vereniging. Hij kan echter
zijn bevoegdheden geheel of gedeeltelijk overdragen aan één of meerdere effectieve leden of aan het Dagelijks
Bestuur.
Artikel 14.           De Raad van Bestuur vergadert op uitnodiging van de voorzitter, op vraag van ten minste twee
bestuurders of tevens op tijdstippen die door het huishoudelijk reglement bepaald worden. De Raad van Bestuur
mag beslissingen nemen telkens als een meerderheid der bestuurders aanwezig is. Met uitzondering van de door
de wet en door de statuten voorziene gevallen, worden de besluiten genomen bij eenvoudige meerderheid van
de aanwezige stemmen. Bij staking van stemmen is de stem van de voorzitter of van zijn vervanger
doorslaggevend. Een bestuurder kan niet stemmen bij volmacht. 
Artikel 15.           Tegenover leden en derden wordt de vereniging rechtsgeldig vertegenwoordigd door de
gezamelijke handtekening van twee gemandateerde bestuurders. Beneden een door de Raad van Bestuur
vastgesteld bedrag volstaat de handtekening van één van hen.
Artikel 16.           Rechtsvorderingen worden in naam van de vereniging, als eiseres of als verweerster, op
beslissing van de Raad van Bestuur ingespannen. De opvolging en controle van deze rechtsvorderingen worden
aan de voorzitter toevertrouwd.
Artikel 17.           De Algemene Vergadering is samengesteld uit effectieve leden van de vereniging. In de eerste
helft van elk werkjaar wordt minstens één Algemene Vergadering samengeroepen door de Raad van
Bestuur. De Algemene Vergadering zal eveneens door de Raad van Bestuur worden samengeroepen wanneer
de toestand van de vereniging dat vereist of wanneer één vijfde van de effectieve leden erom verzoekt.
Artikel 18.           De bijeenroeping van de Algemene Vergadering gebeurt bij gewoon briefschrijven en bevat de
agenda. De uitnodiging wordt aan alle effectieve leden ten minste acht dagen vooraf toegezonden. De effectieve
leden beschikken na ontvangst van de uitnodiging over vijf werkdagen te rekenen vanaf de postdatum van de
uitnodiging, om schriftelijk agendapunten in te dienen op het secretariaat van de vereniging. Indien niet strijdig
met de wet of met de belangen van de vereniging zullen deze punten onder de rubriek “varia” op de agenda van
de vergadering worden ingeschreven. De Algemene Vergadering kan rechtsgeldig beslissen over agendapunten
die niet op de uitnodiging voorkomen.
Artikel 19.           De vergadering wordt voorgezeten door de voorzitter van de Raad van Bestuur. De secretaris

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

van de Algemene Vergadering is die van de Raad van Bestuur.
Artikel 20.           Alleen de Algemene Vergadering is bevoegd om te beraadslagen over de volgende punten:
wijziging van statuten, wijziging van het binnenhuisreglement, aanvaarding en ontslag van effectieve leden,
uitsluiten van leden, benoeming, ontslag en afzetting van bestuurders, goedkeuring van de begroting en de
rekeningen, de ontbinding van de Vereeniging, de benoeming en de afzetting van de commissarissen en het
bepalen van hun bezoldiging ingeval een bezoldiging wordt toegekend, de kwijting aan de bestuurders en de
commissarissen, de omzetting van de vereniging in een venootschap met een sociaal oogmerk, de ontbinding
van de vereniging, alsook alle gevallen waarin de statuten dat vereisen.
Artikel 21.           De beslissingen van de Algemene Vergadering kunnen slechts geldig zijn indien voldaan is aan
de bijzondere voorwaarden inzake aanwezigheid en meerderheid zoals bepaald bij artikel 6 tot en met artikel 8
van de wet van 2 mei 2002 waarbij aan de vereniging rechtspersoonlijkheid wordt verleend. De beslissingen
worden opgetekend in het daartoe bestemde register en op de maatschappelijke zetel bewaard. Uitreksels
worden op aanvraag van leden afgeleverd.
Artikel 22.           In geval van ontbinding van de vereniging wordt het netto actief van de vereniging toegekend
aan verenigingen met gelijkaardig doel, te bepalen in het ontbindingsbesluit van de Algemene Vergadering.
Vanaf de ontbinding van de vereniging wordt een vereffenaar aangeduid die de nog bestaande rekeningen
vereffent en het overblijvende nettoactief verdeelt onder de geslecteerde verenigingen.
Na lezing en goedkeuring van deze statuten vergaderen de oprichters in buitengewone Algemene Vergadering
en duiden als bestuurders aan:
Kurt Derynck
Sandia Ronsse
Nancy Neckebroeck
Ann De Winter
Niels Lehouck
 
Deze kiezen uit hun midden :
Nancy Neckebroeck : voorzitter
Kurt Derynck : ondervoorzitter
Ann De Winter : secretaris
Aldus met eenparigheid van stemmen aanvaard op de stichtingsvergadering van Dorpscomité Letterhoutem vzw,
gehouden te Letterhoutem op 2 Mei 2016
 
Kurt Derynck
Sandia Ronsse
Nancy Neckebroeck
Patrick Beirens
Niels Lehouck
Marleen Eeckhout
Frans Verlee
Lieven Latoir
Ann De Winter
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

5/
20

16
 - 

An
ne

xe
s 

du
 M

on
ite

ur
 b

el
ge

 


