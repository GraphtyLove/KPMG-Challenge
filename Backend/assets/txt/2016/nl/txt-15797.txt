





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Integro

(afgekort) :

Rechtsvorm : Vereniging zonder winstoogmerk

Zetel : Dorpsstraat 58

3900

België

Onderwerp akte : Oprichting

Overpelt

OPRICHTING
Tussen hierna genoemde rechtspersonen:
Rusthuizen Z.A. Noord-Limburg, V.Z.W., met maatschappelijke zetel te 3930 Hamont-Achel, Bosstraat 7, met
ondernemingsnummer 0445.847.137
Hier vertegenwoordigd overeenkomstig artikel 22 van de statuten door:
Vrolix Alfonsus Franciscus
Groenen Patric Wilhelm J
Henckaerts Guido
Rusthuizen Z.A. Zuid-Limburg, V.Z.W., met maatschappelijke zetel te 3800 Sint-Truiden, Clement
Cartuyvelsstraat 5A, met ondernemingsnummer 0415.032.613
Hier vertegenwoordigd overeenkomstig artikel 22 van de statuten door:
Vrolix Alfonsus Franciscus
Groenen Patric Wilhelm J
Henckaerts Guido
Woon- en Zorgcentrum Sint-Jozef, V.Z.W., met maatschappelijke zetel te 3910 Neerpelt, Kloosterhof 1, met
ondernemingsnummer  0433.194.278
Hier vertegenwoordigd overeenkomstig artikel 11 van de statuten door:
Reggers Boudewyn Jan M
Willaert Karel Franciscus M
Hendrikx Gabriëlle
Woon- en Zorgcentrum De Voorzienigheid, V.Z.W., met maatschappelijke zetel te 3950 Bocholt, Kerkhofstraat
31, met ondernemingsnummer  0433.266.237
Hier vertegenwoordigd overeenkomstig artikel 23 van de statuten door:
Van Hoyweghen Luc
Luys Jozef Dionys
Bergmans Vital
Woon- en Zorgcentrum De Olijfboom V.Z.W., met maatschappelijke zetel te 3600 Genk, Erfstraat 9, met
ondernemingsnummer 438.404.762
Hier vertegenwoordigd overeenkomstig artikel 25 van de statuten door :
Janssen Georges Willem Antonius
Moons Alfons
Damiaens Leon
WoonZorgcentrum  Het Park Neeroeteren V.Z.W., met maatschappelijke zetel te 3680 Maaseik, Spilstraat 15,
met ondernemingsnummer 0445.286.913
Hier vertegenwoordigd overeenkomstig artikel 19 en 20 van de statuten door :
Drijkoningen Mathieu

 *16310913*
Neergelegd
19-05-2016

0654847196

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Seyssens Luc Joseph V
Brouwers Guido Willem M
 
 
wordt overeengekomen een vereniging zonder winstoogmerk op te richten overeenkomstig de Wet van 21 juni
1921, onder de volgende voorwaarden en omstandigheden, waarvan de statuten als volgt luiden:
Naam / Adres / Doel / Duur
 
Art. 1 De naam
De vereniging wordt “INTEGRO”  genoemd.
Art. 2 Adres
De zetel van de vereniging is gevestigd te 3900 Overpelt, Dorpsstraat 58, en ressorteert onder het gerechtelijk
arrondissement Limburg. Iedere verandering van zetel moet worden neergelegd op de bevoegde Griffie van de
Rechtbank van Koophandel met het oog op de bekendmaking ervan in bijlage van het Belgisch Staatsblad.
Art. 3 Verenigingsdossier
Overeenkomstig artikel 26 novies § 1 van de VZW-wet wordt een verenigingsdossier gehouden op de griffie van
de Rechtbank van Koophandel te Hasselt. Dit dossier bevat:
de statuten van de vereniging;
de akten betreffende de benoeming of de ambtsbeëindiging van de bestuurders, van de personen gemachtigd
om de vereniging te vertegenwoordigen en van de commissarissen;
de beslissingen betreffende de nietigheid of de ontbinding van de vereniging, de vereffening ervan en de
benoeming en de ambtsbeëindiging van de vereffenaars, bedoeld in artikel 23, eerste lid van de VZW-wet; de
rechterlijke beslissingen moeten slechts bij het dossier worden gevoegd als zij in kracht van gewijsde zijn gegaan
of uitvoerbaar zijn bij voorraad;
de jaarrekening van de vereniging, opgemaakt overeenkomstig artikel 17 van de VZW-wet;
de wijzigingen in de in hiervoor genoemde akten, stukken en beslissingen.
de gecoördineerde tekst van de statuten na de wijzigingen ervan.
 
Art. 4 Doel
Integro is een kostendelende vereniging. De vereniging stelt zich tot doel het faciliteren van haar leden in het
verder ontwikkelen van hun kernactiviteiten. De kernactiviteit van de leden is initiatieven ontwikkelen, in de
ruimste zin van het woord, ter ondersteuning van personen met een chronische zorgvraag. Ze doet dit door het
rationaliseren van de overhead van de leden, samenbrengen van kennis, verdiepen in relevante kennisdomeinen
en gezamenlijk ontginnen van nieuwe strategieën, aangepast aan de veranderende externe omgeving. De leden
zijn non-profit organisaties die tot doel hebben personen met een chronische zorgvraag te ondersteunen in hun
fysieke, mentale, sociale en/of huisvestingsnoden.
De vereniging kan alle handelingen stellen die rechtsreeks of onrechtstreeks verband houden met haar doel, met
inbegrip van bijkomstige commerciële en winstgevende activiteiten binnen wat wettelijk is toegelaten en waarvan
de opbrengsten te allen tijde volledig zullen worden bestemd voor haar doel.
Art. 5 Duur
De vereniging wordt opgericht in voorbereiding van en met de doelstelling het oprichten van een nieuwe VZW,
conform het stappenplan dat werd afgesproken en bekrachtigd op de oprichtingsvergadering van 02/05/2016. Dit
stappenplan kan slechts gewijzigd worden door de Raad van Bestuur met een meerderheid van 2/3de van de
stemmen. De einddatum van het stappenplan kan slechts gewijzigd worden met 2/3de meerderheid van de
Algemene Vergadering. De nieuwe VZW zal tot doelstelling hebben de samenwerking tussen de leden verder te
intensifiëren.
Leden
 
Art. 6 Leden
De leden van de VZW zijn :
 
Rusthuizen Z.A. Noord-Limburg VZW;
Rusthuizen Z.A. Zuid-Limburg VZW;
Woon- en zorgcentrum Sint-Jozef VZW;
Woon- en zorgcentrum De Voorzienigheid VZW;
Woon-en zorgcentrum De Olijfboom VZW;
Woonzorgcentrum  Het Park VZW.
Art. 7 Aantal leden
Het aantal leden is minimaal 3. Er is geen maximum bepaald.
Art. 8 Toetreding van nieuwe leden
De algemene vergadering is bevoegd om te beslissen over de toelaatbaarheid van nieuwe leden.
Worden lid:
 VZW’s met een social-profit karakter en die de verzorging van chronische zorgvragers tot doel hebben.
Elk VZW-lid heeft het recht om drie afgevaardigde natuurlijke personen voor te stellen als lid. Indien vzw’s-leden
met mekaar verbonden zijn (identiek bestuur) hebben deze met mekaar verbonden vzw’s enkel het recht om drie
natuurlijke personen voor te stellen als lid.
De algemene vergadering kan op voorstel van de raad van bestuur in het kader van corporate governance
onafhankelijke natuurlijke personen voorstellen als lid van de Algemene Vergadering en Raad van Bestuur.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De leden aanvaarden de statuten en verklaren zich akkoord met het reglement van inwendige orde van Integro
VZW.
Een aanvraag tot toetreding van nieuwe vzw-leden of onafhankelijke  natuurlijke personen kan enkel via een
schriftelijke vraag ter attentie van de Raad van Bestuur. Rekening houdend met de bovenvermelde criteria van
toetreding, zal zij de algemene vergadering adviseren inzake de kandidatuur.
Het voorstel om afgevaardigde natuurlijke personen voor te stellen kan rechtstreeks door het vzw-lid gebeuren
aan de algemene vergadering.
Een aanvaarding tot toetreding van nieuwe vzw-leden kan slechts mits een 2/3de van de leden vzw’s van de
algemene vergadering.
Een aanvaarding tot toetreding van natuurlijke personen geschiedt door de algemene vergadering, beslissende
met gewone meerderheid van aanwezige stemmen.
Een kandidaat die niet werd aangenomen, kan zich pas na één jaar na de datum van de beslissing van de
algemene vergadering opnieuw kandidaat stellen.
De afwijzing dient gemotiveerd te worden en met deze motivatie kenbaar gemaakt te worden aan de kandidaat.
Art. 9 Stopzetting lidmaatschap
Vrijwillig ontslag van een VZW-lid kan mits het respecteren van een opzegperiode die loopt tot aan de
oprichtingsdatum van de nieuwe vzw, zoals beschreven in artikel 5, met een maximum van 18 maanden, ingaand
de eerste werkdag van de maand volgend op de kennisgeving van het ontslag. Het ontslag dient schriftelijk te
gebeuren bij de voorzitter van de raad van bestuur.
Een vzw-lid kan maar uitgesloten worden met 2/3de meerderheid van de aanwezige stemmen binnen de
algemene vergadering.
Een natuurlijke persoon kan maar uitgesloten worden door een meerderheid van 2/3de van de aanwezige
stemmen.
Het VZW-lid waarvan het ontslag wordt voorgesteld zal vooraf opgeroepen worden om te worden gehoord door
de algemene vergadering.
Uitsluiting van een VZW-lid gaat in op de eerste werkdag volgend op de aangetekende brief waarin het ontslag
werd meegedeeld aan het uitgesloten lid. Eventuele voorschotten op de ledenbijdrage, zullen worden
teruggegeven voor de periode die loopt na de uitsluiting.
Art. 10 Ledenregister
De raad van bestuur is verplicht een ledenregister bij te houden. Telkens wanneer er wijzigingen optreden in het
ledenbestand van de leden van de V.Z.W., moeten deze wijzigingen binnen de acht dagen na kennisgeving
ervan aan de raad van bestuur in het ledenregister worden doorgevoerd.
De leden hebben de verplichting om een adreswijziging door te geven aan de raad van bestuur.
Het origineel van het ledenregister wordt bijgehouden op de zetel van de V.Z.W.
De leden hebben het recht om de inzage in het ledenregister te vragen.
Art. 11 Ledenbijdrage
De financiële bijdrage van de leden voor de werking van Integro, wordt jaarlijks vastgelegd door de  Raad van
Bestuur.
Algemene vergadering
 
Art. 12 Samenstelling
De algemene vergadering is samengesteld uit alle leden van de VZW.
Art. 13 bevoegdheden
De goedkeuring van de statuten;
De goedkeuring van een wijziging van de statuten;
De benoeming en afzetting van bestuurders;
De benoeming en afzetting van commissarissen & het vastleggen van een eventuele bezoldiging;
Kwijting verlenen aan bestuurders en commissarissen;
Goedkeuring van de begroting en de jaarrekeningen;
De ontbinding van de V.Z.W.;
De benoeming van de vereffenaars, wanneer de V.Z.W. ontbonden zal worden;
De uitsluiting van een lid.
Art. 14 Samenkomst
De algemene vergadering moet minstens éénmaal per jaar worden samengeroepen door de raad van
bestuur, binnen de zes maanden na afsluiting van het boekjaar.
De algemene vergadering wordt tevens door de raad van bestuur samengeroepen in de gevallen dat de raad van
bestuur dit nodig acht.
 
De algemene vergadering kan ook worden samengeroepen op vraag van minstens de 1/5de van de leden van de
algemene vergadering.
 
De oproeping gebeurt per brief of e-mail, minimum acht dagen  voor het tijdstip van de algemene vergadering. De
oproeping bevat de datum, uur en plaats van de algemene vergadering, evenals de agenda. De agenda wordt
opgesteld door de raad van bestuur. Enkel agendapunten voorgesteld door minimum 2 leden worden op de
algemene vergadering gebracht. Op het ogenblik van de algemene vergadering kunnen geen agendapunten
meer worden toegevoegd.
 
Elk lid heeft het recht zich te laten vervangen door een ander lid. Een vertegenwoordiger kan slechts met één

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

volmacht stemmen.
 
Art. 15 Besluitvorming
 
De  artikelen 1, 4, 6, 8, 9, 11, 12, 15, 18, 21 en 22 kunnen enkel gewijzigd worden bij beslissing door de
algemene vergadering beslissende met een meerderheid van 2/3de van alle leden.
 
Andere beslissingen worden genomen met gewone meerderheid van de aanwezige stemmen, behoudens
strengere vereisten opgelegd in deze statuten.
 
Elke afgevaardigde van een VZW-lid heeft één stem.
 
Om geldig te kunnen beraadslagen dient er minstens één natuurlijke persoon per lid-vzw of zijn gevolmachtigde
aanwezig te zijn.
Indien dit quorum niet bereikt wordt kan een tweede vergadering gehouden worden binnen de maand die kan
beslissen ongeacht het aantal aanwezigen
In geval van staking van stemmen is de stem van de voorzitter doorslaggevend.
 
Art. 16 Notulen
Van elke zitting van de algemene vergadering wordt een verslag gemaakt, dat ter goedkeuring wordt voorgelegd
op de eerstvolgende zitting  en vervolgens wordt ondertekend door 2 leden van de raad van bestuur. Deze
notulen worden bewaard in een register, dat verzameld wordt op en ter inzage van de leden ligt op de
maatschappelijke zetel van de vzw.
 
Leden worden op de hoogte gebracht van de beslissingen van de algemene vergadering door toezending per
brief of via mail van een kopie van de originele verslagen van de algemene vergaderingen.
 
Leden hebben steeds het recht inzage te nemen van het register van notulen en daarvan afschrift te vragen. Op
hun verzoek dient door de raad van bestuur ingegaan te worden binnen de maand na een daartoe strekkend
verzoek.
 
Raad van Bestuur
 
Art. 17 Samenstelling
De V.Z.W. wordt bestuurd door de raad van bestuur. De algemene vergadering benoemt de leden van de raad
van bestuur. Deze benoeming gebeurt op basis van 2/3de meerderheid. Elk vzw- lid heeft het recht om twee
bestuurders (afgevaardigde bestuurders) voor te dragen. Er kunnen eveneens onafhankelijke bestuurders
benoemd worden.
 
De raad van bestuur is samengesteld uit twee  bestuurders per lid-vzw. Indien vzw’s-Leden met mekaar
verbonden zijn (identiek bestuur), hebben deze met mekaar verbonden vzw’s enkel het recht om twee
bestuurders (afgevaardigde bestuurders) voor te dragen.
De directeur-coördinator die geen lid dient te zijn woont de vergadering bij met raadgevende stem, met
uitzondering van die vergaderingen die zijn persoon betreffen.
 
Bestuurders van Integro V.Z.W. mogen geen persoonlijke, familiale of zakelijke belangen hebben die ingaan
tegen de belangen van Integro V.Z.W.
 
Bestuurders worden benoemd voor een periode van 4 jaar. Dit mandaat is één maal hernieuwbaar. Hun mandaat
is onbezoldigd.
 
In geval een bestuurder vroegtijdig wegvalt, wordt de vacature terug ingevuld door benoeming door de algemene
vergadering van een bestuurder, voorgesteld door het vzw-lid waarvan een bestuurder vroegtijdig wegviel. Ook
dit mandaat loopt voor een periode van 4 jaar.
 
De raad van bestuur verdeelt de functies van voorzitter, ondervoorzitter, penningmeester en secretaris onder
haar bestuurders.
 
Art. 18 Bevoegdheden
De raad van bestuur is bevoegd voor alle aangelegenheden, uitgezonderd de bevoegdheden van de algemene
vergadering. De raad van bestuur treedt op als eiser en verweerder in alle rechtsgedingen. De raad van bestuur
kan bevoegdheden en opdrachten delegeren naar de directieleden.
 
Art. 19 Samenkomst
De raad van bestuur vergadert op bijeenroeping door de voorzitter of door minstens 2 bestuurders. De oproeping
gebeurt per brief of e-mail, minimum vijf dagen  voor het tijdstip van de vergadering. De oproeping bevat de
datum, uur en plaats van de vergadering, evenals de agenda en bijhorende documenten. De agenda wordt
opgesteld door de voorzitter, maar ieder lid van de raad van bestuur heeft het recht punten op de agenda te

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

plaatsen.
 
Art. 20 Besluitvorming
De raad van bestuur vergadert rechtsgeldig wanneer minstens de helft van de bestuurders aanwezig is. De raad
van bestuur beslist bij gewone meerderheid van stemmen, tenzij anders vermeld in de statuten. Bij staking van
stemmen, geeft de stem van de voorzitter of diens vervanger de doorslag. Een bestuurder kan zich laten
vertegenwoordigen door een andere bestuurder van de vereniging, maar elke bestuurder kan maar één andere
bestuurder vertegenwoordigen via volmacht.
 
Indien een bestuurder, rechtstreeks of onrechtstreeks, een belang van vermogensrechtelijke aard heeft dat
strijdig is met een beslissing of een verrichting die tot de bevoegdheid van de Raad van Bestuur behoort, moet hij
dit meedelen aan de andere bestuurders voor de Raad van Bestuur een besluit neemt.
De bestuurder met het tegenstrijdige belang verwijdert zich uit de vergadering en onthoudt zich van de
beraadslaging en de stemming over de aangelegenheid waarbij het belangenconflict zich voordoet.
Art. 21 Vertegenwoordiging
De vereniging wordt vertegenwoordigd in en buiten rechte door twee bestuurders gemandateerd door de Raad
van Bestuur.
De Raad van bestuur kan de handtekenbevoegdheid met betrekking tot daden van dagelijks bestuur opdragen
aan de directeur-coördinator.
Art. 22 Notulen
Van elke zitting van de raad van bestuur wordt een verslag gemaakt, dat ter goedkeuring wordt voorgelegd op de
eerstvolgende zitting  en vervolgens wordt ondertekend door 2 leden van de raad van bestuur. Deze notulen
worden bewaard in een register, dat verzameld wordt op en ter inzage van de leden ligt op de maatschappelijke
zetel van de vzw.
 
Leden worden op de hoogte gebracht van de beslissingen van de raad van bestuur door toezending via brief of
e-mail van een kopie van de originele verslagen van de raad van bestuur.
 
Begroting en rekeningen
 
Art. 23 Boekjaar
Het boekjaar van de V.Z.W. loopt van 1 januari tot 31 december en uitzonderlijk begint het eerste boekjaar op de
dag van de oprichting van de V.Z.W. en zal eindigen op 31 december 2016.
Voor de goedkeuring van de jaarrekening en de begroting, legt de raad van bestuur verantwoording af voor het
beleid in het voorgaande jaar.
De goedkeuring van de jaarrekening zal uiterlijk 6 maanden na de afsluiting van het boekjaar plaatsvinden. De
begroting wordt goedgekeurd uiterlijk voor aanvang van het betreffende boekjaar.
Na  de goedkeuring van de jaarrekening  spreekt de algemene vergadering zich uit over de kwijting aan de
bestuurders.
 
Art. 24 Boekhouding en commissaris
De V.Z.W. mag een vereenvoudigde boekhouding voeren die minstens betrekking moet hebben op de financiële
transacties in contant geld of bankrekeningen. Evenwel, indien de vereniging valt binnen de criteria opgenomen
in artikel 17 § 3 van de VZW-wet, moet zij haar boekhouding en jaarrekeningen opmaken overeenkomstig de wet
van 17 juli 1975 op de boekhouding van de ondernemingen.
Indien de vereniging valt binnen de criteria opgenomen in artikel 17 § 5 van de VZW-wet moet zij één of meer
commissarissen belasten met de controle van de financiële toestand, van de jaarrekening en van de
regelmatigheid in het licht van de wet en van de statuten, van de verrichtingen die in de jaarrekening moeten
worden vastgesteld.
De commissarissen worden door de Algemene Vergadering benoemd onder de leden, natuurlijke personen of
rechtspersonen, van het Instituut van de Bedrijfsrevisoren.
Indien de vereniging niet valt binnen de criteria opgenomen in artikel 17 § 5 van de VZW-wet zal het toezicht over
de rekeningen van de vereniging toevertrouwd worden aan een of meerdere commissarissen-leden van de
Algemene Vergadering aangesteld door de Algemene Vergadering voor een periode van drie jaar.
De commissarissen brengen verslag uit op de jaarlijkse Algemene Vergadering. Zij hebben een onbeperkt recht
van toezicht op alle bewerkingen van de vereniging.
Art. 25 Neerlegging van de jaarrekening
Na goedkeuring wordt de jaarrekening door de bestuurders neergelegd in het verenigingsdossier bij de Griffie
van de Rechtbank van Koophandel.
Evenwel, indien de vereniging valt binnen de criteria opgenomen in artikel 17 § 3 van de VZW-wet, moet de
jaarrekening van de vereniging binnen de dertig dagen na de goedkeuring ervan door de Algemene Vergadering
door de bestuurders neergelegd worden bij de Nationale Bank van België.
Overeenkomstig het voorgaande lid worden gelijktijdig neergelegd:
een document met de naam en voornaam van de bestuurders en in voorkomend geval van de commissarissen
die in functie zijn
in voorkomend geval, het verslag van de commissarissen.
 
Ontbinding

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Art. 26 Ontbinding
In geval van Ontbinding wordt de bestemming van het actief vastgesteld door de algemene vergadering. De
bestemming dient in ieder geval de kernactiviteit van de leden van de V.Z.W. te ondersteunen.
 
De vereffening geschiedt door één of meer vereffenaars die hun opdracht vervullen overeenkomstig deze
statuten, hetzij krachtens een besluit van de Algemene Vergadering, hetzij, bij ontstentenis daarvan, krachtens
een rechterlijke beslissing die door enige belanghebbende of door het Openbaar Ministerie kan worden
gevorderd.
 
Slot
 
Art. 27 Slot
Voor alle gevallen die niet voorzien worden door de statuten, zijn de beschikkingen van de
V.Z.W. – wetgeving, waaronder de wet van 27 juni 1921, gewijzigd door de wet van 2 mei
2002 toepasselijk.
 
 
Onmiddellijk na de vaststelling van de statuten zijn de eerste leden bijeengekomen in een eerste Algemene
Vergadering en hebben ze, rekening houdende met artikel 8 van de statuten, kennis genomen van de
voordrachten van de kandidaat-bestuurders:
Worden voorgedragen:
Op voorstel van:
Rusthuizen Z.A. Noord-Limburg, V.Z.W. en Rusthuizen Z.A. Zuid-Limburg, V.Z.W.
Groenen Patric Wilhelm J
Vrolix Alfonsus Franciscus
Woon- en Zorgcentrum Sint-Jozef, V.Z.W.:
Willaert Karel Franciscus M
Reggers Boudewyn Jan M
 
Woon- en Zorgcentrum De Voorzienigheid, V.Z.W.:
 
Luys Jozef Dionys
Van Hoyweghen Luc
Woon- en Zorgcentrum De Olijfboom, V.Z.W.:
Moons Alfons
Janssen Georges Willem Antonius
WoonZorgcentrum  Het Park Neeroeteren, V.Z.W.:
Drijkoningen Mathieu
Brouwers Guido Willem M
 
Na de kennisname van deze voordrachten hebben de leden van de Algemene Vergadering, rekening houdend
met artikel 15 van de statuten, benoemd tot bestuurders:
Groenen Patric Wilhelm P
Vrolix Alfonsus Franciscus
Reggers Boudewyn Jan M
Willaert Karel Franciscus M
Luys Jozef Dionys
Van Hoyweghen Luc
Moons Alfons
Janssen Georges Willem Antonius
Drijkoningen Mathieu
Brouwers Guido Wilhelm M
 
 
Onmiddellijk na de benoeming van de leden van de raad van bestuur is deze voor het eerst bijeengekomen en
heeft zij de volgende mandaten toegewezen:
 
Voorzitter:                         Reggers Boudewyn Jan M
Ondervoorzitter:            Luys Jozef Dionys
Secretaris:                         Janssen Georges Willem Antonius
Penningmeester:           Brouwers Guido Wilhelm M
 
Aldus gedaan te Overpelt op 2 mei 2016.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

5/
20

16
 - 

An
ne

xe
s 

du
 M

on
ite

ur
 b

el
ge

 


