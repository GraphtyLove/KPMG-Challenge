





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Heilige Scheut

(afgekort) : HS

Rechtsvorm : Vereniging zonder winstoogmerk

Zetel : Bierbeekstraat 93

3052

België

Onderwerp akte : Oprichting

Oud-Heverlee (Blanden)

"Heilige Scheut"
(Vereniging zonder winstoogmerk)
 
Bierbeekstraat 93
3052 Blanden
 
 
OPRICHTING
 
De ondergetekenden:
 
1. Hendrickx Raffaello, Bondgenotenlaan 66-4, 3000 Leuven
 
2. Michiels Liene, Bondgenotenlaan 66-4, 3000 Leuven
 
3. Hendrickx Ivo, Bierbeekstraat 93, 3052 Blanden
 
zijn overeengekomen op 1 april 2016 om in overeenstemming met de Wet van 27 juni 1921, betreffende de
verenigingen zonder winstoogmerk, de internationale verenigingen zonder winstoogmerk en de stichtingen, als
gewijzigd door de Wet van 2 mei 2002 en latere wetswijzigingen, de vereniging zonder winstoogmerk "Heilige
Scheut" op te richten waarvan de statuten als volgt luiden:
 
 
STATUTEN
 
Titel I: Naam, zetel, doel, duur
 
Art. 1. §1. De vereniging draagt de naam "Heilige Scheut" afgekort : "HS".
 
§2. De zetel van de vereniging is gevestigd in Vlaanderen.
 
Art. 2. §1. Heden is de zetel van de vereniging gevestigd te Bierbeekstraat 93, 3052 Blanden, in het gerechtelijk
arrondissement Leuven.
 
§2. Binnen het gerechtelijk arrondissement Leuven kan de zetel verplaatst worden door een beslissing van de
algemene vergadering bij gewone meerderheid van stemmen.

 *16307414*
Neergelegd
01-04-2016

0650995704

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Art. 3. §1. De vereniging heeft tot doel het mogelijk maken en promoten van een levenswijze waarbij respect voor
mens en natuur centraal staat. Met haar activiteiten tracht de vereniging het imago van een duurzame leefwijze in
onze maatschappij te verbeteren en ook mede mogelijk te maken zodoende om de belasting op het ecologisch
leefmilieu te verlichten. Hiertoe zal de vereniging onder meer, en niet uitsluitend, volgende activiteiten
ontwikkelen: duurzame voedings-en drankalternatieven aanbieden, workshops en evenementen organiseren
over, en sensibiliseren van burgers rond ethische consumptiepatronen.
 
§2. Zij is bevoegd om in ondergeschikte orde handelsdaden te stellen voor zover deze in overeenstemming zijn
met het doel omschreven in het eerste lid en voor zover de winst gebruikt wordt om dit doel te bereiken. Zij kan
alle roerende en onroerende goederen die zij voor het verwezenlijken van haar doel nodig heeft, bezitten of
verkrijgen en er alle eigendomsrechten en andere zakelijke rechten op uitoefenen.
 
§3. Zij kan daartoe alle nuttige rechtshandelingen en daden stellen, en onder meer overeenkomsten sluiten,
personeel aanwerven, contracten ondertekenen, verzekeringspolissen afsluiten, goederen in huur nemen, dit
alles zowel in binnen- als in buitenland. 
 
§4. Zij kan subsidies verwerven, zowel van de overheid als van private instellingen, aan sponsoring doen en
vertegenwoordigers uitzenden in binnen- en buitenland en zelf als vertegenwoordiger optreden.
 
Art. 4. De vereniging wordt opgericht voor onbepaalde tijd en kan op elk moment ontbonden worden.
 
 
Titel II: Leden
 
Art. 5. §1 De vereniging zal minstens drie leden tellen.
 
§2. De vereniging kan leden en toegetreden leden tellen. Waarbij de term “lid”, zoals in de Wet van 27 juni 1921,
gewijzigd door de Wet van 2 mei 2002 en latere wijzigen, betrekking heeft op zogenaamde ‘werkende leden’.
 
§3. De oprichters zijn de eerste leden van de vereniging.
 
§4. Als lid of toegetreden lid kan tot de vereniging toetreden elke natuurlijke persoon of rechtspersoon, evenals
openbare besturen, voor zover toegelaten door de wet of andere regelgeving, die door de raad van bestuur als
zodanig worden toegelaten.
 
§5. De raad van bestuur beslist vrij over elk verzoek tot toetreding van leden.
 
§6. De leden zijn in geen geval persoonlijk aansprakelijk voor de verbintenissen van de vzw.
 
Art. 6. §1. De ‘toegetreden leden’ bezitten uitsluitend de rechten en plichten die hen uitdrukkelijk door de statuten
of het eventueel op te stellen huishoudelijk reglement worden toegekend. Zij hebben geen stemrecht in de
algemene vergadering.
 
De raad van bestuur kan op door hem te bepalen voorwaarden ‘toegetreden leden’ tot de vereniging toelaten.
 
Art. 7. De werkende leden betalen geen bijdrage.
 
Art. 8. §1. Elk lid of ‘toegetreden lid’ kan te allen tijde uit de vereniging treden. Het ontslag dient aan de raad van
bestuur ter kennis te worden gebracht.
 
§2. Tot uitsluiting van een lid of ‘toegetreden lid’ kan alleen door een algemene vergadering worden besloten, met
tweederde meerderheid der aanwezige en vertegenwoordigde stemmen.
 
§3. Het lidmaatschap eindigt van rechtswege ingeval het lid of ‘toegetreden lid’ overlijdt, failliet, onbekwaam of in
staat van verlengde minderjarigheid wordt verklaard, of onder voorlopig bewind wordt gesteld.
 
 
Titel III: Algemene vergadering
 
Art. 9. §1. De algemene vergadering is samengesteld uit al de leden en is bevoegd voor hetgeen bepaald in de
Wet van 27 juni 1921, gewijzigd door de Wet van 2 mei 2002 en latere wetswijzigingen:
 
het wijzigen van de statuten;
het benoemen en afzetten van de bestuurders;
het benoemen en afzetten van de commissarissen en het bepalen van hun bezoldiging indien dit van toepassing
is;
het kwijten aan de bestuurders en de commissarissen;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

het goedkeuren van de begroting en van de rekening
het ontbinden van de vereniging;
het uitsluiten van een lid;
het omzetten van de vereniging in een vennootschap met een sociaal oogmerk;
alle bevoegdheden die door voorliggende statuten worden toegekend.
 
§2. Ieder lid kan schriftelijk volmacht geven aan een ander lid, die het correlerend
stemrecht mag uitoefenen, zonder dat evenwel een lid houder mag zijn van meer dan één volmacht.
 
Art. 10. §1. De algemene vergadering moet ten minste eenmaal per jaar worden bijeengeroepen. Behoudens
hetgeen hierna wordt bepaald zijn de wijze van oproeping en de werking van de algemene vergadering geregeld
volgens de artikelen 5 tot 8, 12, 20 en volgende van de Wet van 27 juni 1921, gewijzigd door de Wet van 2 mei
2002 en latere wetswijzigingen.
 
§2. Het bijeenroepen van de algemene vergadering gebeurt steeds op initiatief van de raad van bestuur. Alle
leden moeten schriftelijk worden opgeroepen ten minste acht dagen vóór de vergadering.
 
§3. De schriftelijke oproeping gebeurt per brief of per e-mail, met vermelding van de agenda.
 
Art. 11. §1. Elk jaar wordt ten minste één gewone algemene vergadering gehouden voor het goedkeuren van de
jaarrekening van het afgelopen boekjaar en van de begroting voor het volgende boekjaar. Deze vergadering vindt
plaats uiterlijk zes maanden na de afloop van het boekjaar.
 
§2. Buitengewone algemene vergaderingen kunnen worden bijeengeroepen telkens wanneer de omstandigheden
dit vereisen op initiatief van de raad van bestuur of op schriftelijk verzoek van minstens één vijfde van de leden
van de vzw. In dit laatste geval bepaalt de voorzitter van de raad van bestuur de datum en plaats van deze
vergadering, die echter ten laatste een maand na het indienen van het verzoek mag plaatsvinden.
 
Art. 12. §1. De vergadering wordt voorgezeten door de voorzitter van de raad van bestuur of, bij diens
afwezigheid, door de secretaris, of, bij diens afwezigheid, door de oudste van de aanwezige bestuurders.
 
§2. De voorzitter wijst een secretaris aan ingeval de secretaris van de raad van bestuur afwezig is.
 
§3. De agenda wordt vastgesteld door de raad van bestuur.
 
§4. Onderwerpen die niet op de agenda staan, kunnen mede in behandeling worden genomen bij unanieme
goedkeuring door de aanwezige leden of vertegenwoordigde op een algemene vergadering.
 
Art. 13. §1. De besluiten worden genomen bij gewone meerderheid van de aanwezige en vertegenwoordigde
stemmen, ongeacht het aantal aanwezigen. Bij staking van stemmen beslist de stem van de voorzitter van de
vergadering.
 
Art. 14. §1. Voor statutenwijzigingen en de ontbinding van de vzw geldt er een dubbel quorum: twee derden van
de leden dient aanwezig of geldig vertegenwoordigd te zijn, en twee derden van de aanwezige en geldig
vertegenwoordigde leden dient voor te stemmen. Voor een doelswijziging dient twee derden van de leden
aanwezig of geldig vertegenwoordigd zijn en dienen vier vijfden van de aanwezige en geldig vertegenwoordigde
leden voor te stemmen.
§2. Indien geen twee derden van de leden aanwezig of geldig vertegenwoordigd zijn kan er een nieuwe
vergadering belegd worden, die echter ten vroegste vijftien dagen later mag plaatsvinden. In afwijking op §1 geldt
op deze vergadering geen minimumaanwezigheid of -vertegenwoordiging.
§3. Voor een geldige stemming moeten in ieder geval de voorgestelde statutenwijzigingen duidelijk in de
oproeping (brief of e-mail) en de agenda vermeld staan.
 
Art. 15. §1. De notulen van de algemene vergadering wordt ondertekend door de voorzitter van de vergadering.
Elk verslag bevat minimaal de naam van de vzw, de datum en plaats van de vergadering, de aanwezige,
verontschuldigde en afwezige leden en de genomen beslissingen.
 
§2. De notulen worden gehouden in een daartoe bestemd register op de hoofdzetel van de vereniging. Uittreksels
en afschriften van de notulen en het register worden ondertekend door de voorzitter van de raad van bestuur
ondertekend.
 
Art. 16. De besluiten van de algemene vergadering worden de leden en belanghebbende derden mondeling,
elektronisch of bij gewone brief of per e-mail ter kennis gebracht, dit alles onverminderd de door de wet
voorgeschreven bekendmakingen.
 
 
Titel IV: Bestuur
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Art. 17. §1. De vereniging wordt bestuurd door een raad van minimum drie bestuurders, of slechts twee, in het
geval de vereniging slechts drie leden telt. Het aantal bestuurders moet steeds kleiner zijn dan het aantal
werkende of effectieve leden.
 
§2. Zo door vrijwillig ontslag, verstrijken van termijn of afzetting, het aantal bestuurders is teruggevallen tot onder
het wettelijk minimum, dan blijven de Bestuurders in functie totdat regelmatig in hun vervanging is voorzien.
 
Art. 18. §1. Bestuurders worden benoemd door de algemene vergadering. De bestuurders worden benoemd voor
een periode van vier jaar. Hun opdracht eindigt van rechtswege door overlijden, ontslag, aftreden of afzetting en
verlies van het lidmaatschap.
 
§2. Iedere bestuurder kan te allen tijde door de algemene vergadering ontslagen worden.
 
§3. Iedere bestuurder kan vrijwillig ontslag nemen door schriftelijke kennisgeving aan de raad van bestuur.
 
§4. Eventuele bezoldiging van bestuurders wordt bepaald en kan worden gewijzigd door de algemene
vergadering.
 
Art. 19. Elke bestuurder die benoemd is om een tussentijds opengevallen mandaat waar te nemen, blijft slechts
bestuurder tot dat mandaat verstreken is. Bestuurders wier mandaat van beperkte duur is, moeten voor het
verstrijken ervan het initiatief nemen om de algemene vergadering te laten bijeenroepen om nieuwe bestuurders
te benoemen. Indien zij in gebreke blijven, zijn zij ertoe gehouden hun opdracht verder te vervullen tot in hun
vervanging is voorzien, onverminderd hun aansprakelijkheid voor de schade die door hun verzuim mocht zijn
veroorzaakt.
 
Art. 20. De raad van bestuur duidt uit zijn leden een voorzitter aan. Ze kan eveneens een ondervoorzitter, een
secretaris en een penningmeester en elke andere functionaris kiezen. De voorzitter, de ondervoorzitter en de
secretaris zijn desgevallend automatisch voorzitter, ondervoorzitter en secretaris van de algemene
vergaderingen.
 
Art. 21. §1. De raad van bestuur leidt de zaken van de vereniging en vertegenwoordigt deze in en buiten rechte.
Zij is bevoegd voor alle aangelegenheden met uitzondering van deze die door de wet of de statuten uitdrukkelijk
aan de algemene vergadering zijn voorbehouden.
 
§2. De raad kan zelf daden van beschikking stellen met inbegrip van, maar niet beperkt tot, het vervreemden van
roerende en onroerende goederen, het hypothekeren, het lenen en uitlenen, alle handels- en bankverrichtingen,
het lichten van hypotheken,...
 
§3. De bestuurders zijn gemachtigd hun mandaat alleen uit te oefenen, uitgezonderd de gevallen vermeld in §4.
§4.  Bestuurders kunnen de volgende handelingen maar stellen na een gunstige beslissing van de raad van
bestuur met een gewone meerderheid van de stemmen, waarbij minstens twee bestuurders aanwezig moet zijn.
Bij staking van stemmen beslist de stem van de voorzitter:
het sluiten van een verbintenis voor rekening van de vzw boven �2.000; wanneer verschillende verbintenissen
één geheel vormen wordt het globale bedrag in aanmerking genomen;
het sluiten van een overeenkomst die de vzw bindt;
het aanvaarden van een lid;
het aannemen en ontslaan van vast personeel;
het kopen en verkopen van onroerende goederen;
het verkopen van immateriële activa zoals bijvoorbeeld de naam of roepnaam van de vzw of een van haar
activiteiten, een logo of een webadres, waarbij deze opsomming niet exhaustief is.
 
§5. Door de bestuurders wordt geen persoonlijke verplichting aangegaan betreffende de verbintenissen van de
vereniging. Hun aansprakelijkheid is beperkt tot het vervullen van de hun gegeven opdracht en tot de
tekortkomingen in hun bestuur.
 
Art. 22. Voor rechtshandelingen die buiten het dagelijks bestuur, de bijzondere opdrachten en de handelingen
opgesomd in artikel 21. §4 vallen, is de vereniging slechts verbonden door de handtekeningen van twee
bestuurders samen. 
 
Art. 23. Elk lid kan de vereniging in en buiten rechte vertegenwoordigen volgens de voorwaarden opgesteld door
de raad van bestuur.
 
Art. 24. §1. De raad van bestuur wordt bijeengeroepen door de voorzitter of door twee bestuurders per brief of
per e-mail, met vermelding van de agenda.
 
§2. De vergaderingen worden voorgezeten door de voorzitter en, bij diens ontstentenis, belet of afwezigheid, door
de secretaris, en bij diens ontstentenis, belet of afwezigheid, door de oudste van de aanwezige bestuurders.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

§3. De beslissingen worden bij gewone meerderheid van stemmen genomen; ten minste de meerderheid van de
bestuurders moet aanwezig zijn of geldig vertegenwoordigd. Bij staking van stemmen beslist de stem van de
voorzitter of de stem van diegene die hem vervangt.
 
§4. Iedere bestuurder kan schriftelijk volmacht geven aan een andere bestuurder, die het daarbij behorend
stemrecht mag uitoefenen, zonder dat evenwel een bestuurder houder mag zijn van meer dan 1 volmacht.
 
§5. De notulen worden ondertekend door de voorzitter van de desbetreffende vergadering. Elk verslag bevat
minimaal de naam van de vzw, de datum en plaats van de vergadering, de aanwezige, verontschuldigde en
afwezige leden en de genomen beslissingen.
 
Zij worden gehouden in een daartoe bestemd register op de hoofdzetel van de vereniging. Uittreksels en
afschriften van de notulen en het register worden ondertekend door de voorzitter van de raad van bestuur.
 
 
Titel V: Begrotingen en rekeningen
 
Art. 25. §1. Het boekjaar van de vereniging loopt van 1 januari tot 31 december.
 
§2. De jaarrekening en de begroting worden door de raad van bestuur ter goedkeuring voorgelegd aan de
algemene vergadering overeenkomstig de regels vermeld in artikel 13 §1.
 
 
Titel VI: Ontbinding en vereffening
 
Art. 26. In geval van vrijwillige ontbinding zoals vastgelegd in artikel 16.§2 benoemt de algemene vergadering, of
bij gebreke daarvan de rechtbank, één of meer vereffenaars. Zij bepaalt hun bevoegdheid, alsmede de wijze van
vereffening.
 
Art. 27. In geval van ontbinding worden de activa, na aanzuivering van de schulden, overgedragen aan een
belangeloos doel.
 
Art. 28. Voor alles wat niet uitdrukkelijk voorzien is in de statuten en/of het huisreglement, blijven de Wet van 27
juni 1921, als gewijzigd door de Wet van 2 mei 2002 en latere wetswijzigingen en de gebruiken inzake de
verenigingen van toepassing.
 
 
OVERGANGSBEPALINGEN
 
 Het eerste boekjaar loopt vanaf de datum van oprichting, zijnde 1 april 2016 tot 31 december.
 
Aldus goedgekeurd door de Buitengewone Algemene Vergadering te Blanden op 1 april 2016, in twee
exemplaren waarvan er één bewaard wordt op de maatschappelijke zetel van de vereniging en waarvan het
andere wordt neergelegd op de Griffie van de Rechtbank van Koophandel te Leuven.
 
Getekend:
 
Oprichter 1: Hendrickx Raffaello, Bondgenotenlaan 66-4, 3000 Leuven
 
 
----------------------------
 
Oprichter 2: Michiels Liene, Bondgenotenlaan 66-4, 3000 Leuven
 
 
----------------------------
 
Oprichter 3: Hendrickx Ivo, Bierbeekstraat 93, 3052 Blanden
 
 
----------------------------
 
 
 
 
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

“Heilige Scheut"
(Vereniging zonder winstoogmerk)
 
Bierbeekstraat 93
3052 Blanden
            
Verslag van de algemene vergadering te Blanden op 1-4-2016
 
1. Tijdens haar oprichtingsvergadering heeft de algemene vergadering overeenkomstig de statuten de volgende
personen aangesteld als bestuurders:
 
Hendrickx Raffaello
Bondgenotenlaan 66-4
3000 Leuven
Geboren op 29-05-1988 te Leuven
 
Michiels Liene
Bondgenotenlaan 66-4
3000 Leuven
Geboren op 06-03-1989 te Leuven
 
2. De algemene vergadering stelt tevens Hendrickx Raffaello aan als voorzitter van de vereniging.
 
3. De bestuurders worden overeenkomstig de statuten benoemd voor vier jaar en hun mandaat zal eindigen na
de algemene vergadering van 2020.
 
4. De bestuurders oefenen hun mandaat uit zonder bezoldiging, tenzij anders overeengekomen door de
algemene vergadering.
 
5. De bestuurders evenals de dagelijks bestuurder zullen de bevoegdheden uitoefenen die hen in de statuten is
toegekend op de wijze in de statuten bepaald.   
 
Gedaan te Blanden, op 1-4-2016
 
 
Hendrickx Raffaello
Voorzitter Heilige Scheut vzw

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

4/
20

16
 - 

An
ne

xe
s 

du
 M

on
ite

ur
 b

el
ge

 


