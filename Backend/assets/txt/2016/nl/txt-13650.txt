





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : LIJMEN

(afgekort) :

Rechtsvorm : Vereniging zonder winstoogmerk

Zetel : Offerlaan 3

9000

België

Onderwerp akte : Oprichting

Gent

OPRICHTINGSAKTE
 
Oprichting op 12 april 2016
VZW LIJMEN
Offerlaan 3, 9000 Gent
 Gerechtelijk arrondissement Oost-Vlaanderen
Ondergetekenden-oprichters,
Pauwels Lizzy, Jonkvrouw Mattestraat 2, 9000 Gent, Geboren: Gent, 18 sep 1979, Rijksregisternummer:
79.09.18-344.62
Ruth Viaene, Wijnhuizestraat 129, 9620 Zottegem, Geboren: Leuven, 26 dec 1984, Rijksregisternummer:
84.12.26-338.51
Ingrid De Mecheleer, Verschansingsstraat 40, 9030 Mariakerke, Geboren: Geraardsbergen 26 aug. 1962,
Rijksregisternummer 62.08.26-312.72
Marnix Everaert, Aannemersstraat 173, 9040 Sint-Amandsberg, Geboren: Gent 18 juli 1960,
Rijksregisternummer 60.07.18-457.21
Verklaren bij deze een vereniging zonder winstoogmerk op te richten, overeenkomstig de wet van 27 juni
1921 (hierna "de vzw-wet" genoemd), met de hiernavolgende statuten.
 
STATUTEN
Artikel 1. De vereniging
Art. 1. Sectie 1. Naam
De vzw draagt de naam Lijmen.
Deze naam moet voorkomen in alle akten, facturen, aankondigingen, bekendmakingen, brieven, orders en
andere stukken uitgaande van de vereniging, onmiddellijk voorafgegaan of gevolgd door de woorden
"vereniging zonder winstoogmerk" of door de afkorting "vzw".
Art. 1. Sectie 2. Zetel
De zetel van de vzw is gevestigd op Offerlaan 3 te 9000 Gent gelegen in het gerechtelijk arrondissement
Oost-Vlaanderen.
De raad van bestuur heeft de bevoegdheid om de zetel te verplaatsen naar iedere plaats binnen het
Nederlands taalgebied. De algemene vergadering bekrachtigt de zetelwijziging in de statuten op haar
eerstvolgende vergadering.
Art. 1. Sectie 3. Duur
De vzw is opgericht voor onbepaalde duur. De vereniging kan ten allen tijde ontbonden worden door een
beslissing van de algemene vergadering.
 
Artikel 2. Doeleinden en activiteiten

 *16309395*
Neergelegd
26-04-2016

0652850679

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Art. 2. Sectie 1. Doeleinden
De vereniging heeft tot doel, buiten alle politieke, filosofische of religieuze overtuigingen:
Het ondersteunen en promoten van de activiteiten van de Academie voor Beeldende Kunst te Gent ter
bevordering van de algemene, inhoudelijke werking en ter ontwikkeling van de kennis en expertise nodig
voor deze werking.
Door haar werking, het bevorderen van de socio-culturele ontwikkeling van de leerlingen;
Het verlenen van financiële hulp aan bepaalde groepen leerlingen en in het bijzonder aan de kansarme
kinderen en jongeren;
Het bevorderen van de onderlinge contacten tussen het personeel, de leerlingen en de oud-leerlingen en
alle sympathisanten van de Academie voor beeldende kunst.
Art. 2. Sectie 2. Activiteiten
Tot de concrete activiteiten waarmee de doelstellingen van de vzw worden verwezenlijkt, behoren onder
meer het organiseren van alle mogelijke activiteiten van socio-culturele, pedagogische en artistieke aard,
waarbij deze opsomming geen beperkend karakter heeft.
Daarnaast kan de vzw alle activiteiten ontplooien die rechtstreeks of onrechtstreeks bijdragen tot de
verwezenlijking van voormelde ideële niet-winstgevende doelstellingen, met inbegrip van bijkomstige
commerciële en winstgevende activiteiten binnen de grenzen van wat wettelijk is toegelaten en waarvan
de opbrengsten te allen tijde volledig zullen worden bestemd voor de verwezenlijking van de ideële niet-
winstgevende doelstellingen.
 
Artikel 3. Lidmaatschap
Er wordt geen Iidmaatschapsbijdrage gevraagd aan de leden van de VZW
Art. 3. Sectie 1. Werkende leden
De vereniging bestaat uit minstens vier werkende leden die de volheid van het lidmaatschap genieten,
met inbegrip van het stemrecht op de algemene vergadering.
Daarnaast kan iedere natuurlijke- of rechtspersoon zich kandidaat stellen als werkend lid op voorwaarde
van het onderschrijven van de doelstellingen van de vereniging.
De kandidaat-leden richten hun kandidaatstelling aan de voorzitter van de raad van bestuur.
De raad van bestuur zal beslissen over de aanvaarding van de kandidaat als werkend lid op haar
eerstvolgende vergadering. De beslissing wordt genomen met een meerderheid van twee derden van de
stemmen van de aanwezige leden van de raad van bestuur.
De raad van bestuur kan discretionair en zonder verdere motivering beslissen dat een kandidaat niet
wordt aanvaard als werkend lid.
Art. 3. Sectie 2. Toegetreden leden
Elke natuurlijke persoon of rechtspersoon die de doelstellingen van de vzw ondersteunt, kan bij de vzw
een schriftelijke aanvraag indienen om toegetreden lid te worden.
De raad van bestuur beslist discretionair en zonder verdere motivering over de aanvraag.
Toegetreden leden hebben enkel de rechten en plichten die in deze statuten worden omschreven.
Toegetreden leden hebben geen stemrecht op de algemene vergadering.
Art. 3. Sectie 3. Ontslag
Werkende leden kunnen op elk ogenblik ontslag nemen uit de vereniging, mits het opsturen van een
formeel schrijven per gewone brief aan de voorzitter van de raad van bestuur. Het ontslag zal twee maand
na dit schrijven ingaan.
Toegetreden leden kunnen zich op elk ogenblik uit de vzw terugtrekken bij middel van een schriftelijk
bericht. Het ontslag wordt effectief twee maand na dit bericht.
Art. 3. Sectie 4. Uitsluiting
Werkende en toegetreden leden die handelen in strijd met de doelstellingen van de vzw, of die de
belangen van de vereniging of een van haar organen schaden, kunnen enkel door de algemene
vergadering, en met een meerderheid van twee derden, uitgesloten worden van lidmaatschap. Deze leden
hebben het recht gehoord te worden.
In afwachting van deze beslissing omtrent de uitsluiting kan de Raad van Bestuur het lidmaatschap van
deze persoon schorsen.
Art. 3. Sectie 5. Rechten
Geen enkel lid kan enige aanspraak laten gelden of uitoefenen op de activa van de vzw op grond van de
enkele hoedanigheid van lid.
Deze uitsluiting van rechten op de activa geldt te allen tijde: tijdens het lidmaatschap, bij beëindiging van
het lidmaatschap om wat voor reden dan ook, bij ontbinding van de vzw, enz.
 
Artikel 4. De algemene vergadering
Art. 4. Sectie 1. De algemene vergadering
De algemene vergadering bestaat uit alle werkende leden.
Alle werkende leden hebben gelijk stemrecht. Elk werkend lid heeft één stem.
Art. 4. Sectie 2. Waarnemers
Waarnemers kunnen de algemene vergadering bijwonen en mogen zich, mits toestemming van de
voorzitter, tot de algemene vergadering richten.
Art. 4. Sectie 3. Bevoegdheden
De volgende exclusieve bevoegdheden kunnen uitsluitend door de algemene vergadering uitgeoefend
worden:

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

de wijziging van de statuten;
de benoeming en de afzetting van de bestuurders;
de kwijting aan de bestuurders
de goedkeuring van de begroting en van de rekening;
de ontbinding van de vereniging;
de uitsluiting van een lid;
de omzetting van de vereniging in een vennootschap met een sociaal oogmerk;
alle gevallen waarin de statuten dat vereisen.
Art. 4. Sectie 4. Vergaderingen
De algemene vergadering wordt door de Raad van Bestuur bijeengeroepen telkens als het doel of het
belang van de vereniging zulks vereist. Zij moet tevens worden bijeengeroepen telkens wanneer een
vijfde van de werkende leden erom vraagt. Zij moet ten minste éénmaal per jaar worden gehouden voor
het goedkeuren van de rekeningen van het afgelopen jaar en de begroting van het volgende jaar, op een
door de Raad van Bestuur te bepalen plaats en datum, die voor 30 juni van dat jaar valt.
De uitnodiging wordt minstens een week voorafgaand aan de datum van de algemene vergadering naar
alle werkende leden verstuurd per e-mail of per gewone post op het nummer of adres dat het werkend lid
daartoe laatst heeft opgegeven aan de voorzitter. Ze vermeldt dag, uur en plaats van de Algemene
Vergadering.
De uitnodiging wordt door de voorzitter of de secretaris ondertekend, en bevat een ontwerp van agenda,
waarbij elk punt dat door minstens twee bestuurders of door minstens 1/20 van de werkende leden
minstens 14 dagen voor de vergadering werd aangebracht, wordt opgenomen.
Art. 4. Sectie 5. Quorum en stemming
Om op een geldige manier te beraadslagen, moeten minstens 3 werkende leden aanwezig zijn.
Beslissingen worden genomen bij gewone meerderheid van de stemmen van de aanwezige leden,
behalve wanneer de wet of de statuten dit anders voorzien. Leden die niet op de vergadering aanwezig
kunnen zijn, kunnen zich door een ander lid laten vertegenwoordigen, mits het opmaken van een geldige
volmacht. Bij stemming worden onthoudingen meegeteld in het totaal van de uitgebrachte stemmen (en
gelden dus de facto als tegenstem). Bij staking van stemmen zal de stem van de voorzitter
doorslaggevend zijn.
De wijziging van de statuten vereist een beraadslaging in een vergadering die voldoet aan een quorum
van 2/3 van de werkende leden dat aanwezig of vertegenwoordigd is. Ingeval op de eerste vergadering
minder dan 2/3 van de leden aanwezig of vertegenwoordigd zijn, kan een tweede vergadering worden
bijeengeroepen die geldig kan beraadslagen en besluiten alsook de wijzigingen aannemen met de
meerderheden hierna bepaald, ongeacht het aantal aanwezige of vertegenwoordigde leden. De tweede
vergadering mag niet binnen 15 dagen volgende op de eerste vergadering worden gehouden. De
beslissing wordt geacht aanvaard te zijn indien ze wordt goedgekeurd door 2/3 van de stemmen van de
aanwezige of vertegenwoordigde werkende leden. Enkel wanneer de statutenwijziging betrekking heeft
op de doeleinden waarvoor de vereniging is opgericht, vereist ze een meerderheid van 4/5 van de
stemmen van de aanwezige of vertegenwoordigde werkende leden
De stemming kan gebeuren door afroeping, door handopsteking of, indien gevraagd door geheime
stemming.
Er worden notulen opgesteld en bewaard in een notulenregister dat ter inzage zal zijn van de werkende
leden die hun inzagerecht zullen uitoefenen overeenkomstig de in artikel 9 van het koninklijk besluit van
26 juni 2003 vastgelegde modaliteiten. Voor derden geldt dit inzagerecht niet. Derden die kennis willen
nemen van de genotuleerde beslissingen van de algemene vergadering kunnen daartoe een aanvraag
indienen bij de raad van bestuur die deze discretionair en zonder verdere motivering kan toestaan of
weigeren.
 
Artikel 5. Bestuur en vertegenwoordiging
Art. 5. Sectie 1. Samenstelling raad van bestuur
De vzw wordt bestuurd door een raad van bestuur samengesteld uit ten minste drie bestuurders, al dan
niet leden van de vzw. Het aantal bestuurders moet in elk geval steeds lager zijn dan het aantal personen
dat werkend lid is van de vereniging. Wanneer de vzw slechts het wettelijk bepaald minimum van drie
werkende leden heeft, mag de raad van bestuur slechts uit twee bestuurders bestaan. De dag waarop een
vierde werkende lid wordt aanvaard, zal een (buiten)gewone algemene vergadering overgaan tot de
benoeming van een derde bestuurder.
De bestuurders worden benoemd door een algemene vergadering, bij gewone meerderheid van stemmen
van de aanwezige of vertegenwoordigde leden voor onbepaalde duur. De algemene vergadering zal
eventuele wijzigingen op de agenda van haar jaarlijkse statutaire vergadering plaatsen.
De raad van bestuur verkiest onder haar leden een voorzitter, secretaris en penningmeester die de taken
zullen vervullen die horen bij deze functie zoals omschreven in deze statuten en ter gelegenheid van hun
verkiezing.
De bestuurders kunnen te allen tijde worden ontslagen door de algemene vergadering. Ieder lid van de
raad van bestuur kan zelf ook ontslag nemen door schriftelijke kennisgeving aan de voorzitter van de
raad van bestuur. Een bestuurder is verplicht na ontslag haar of zijn opdracht verder te vervullen totdat
redelijkerwijze in diens vervanging kan worden voorzien.
De bestuurders oefenen hun mandaat kosteloos uit. De kosten die zij maken in het kader van de
uitoefening van hun bestuursmandaat worden vergoed.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Art. 5. Sectie 2. Raad van bestuur: vergaderingen, beraadslaging en beslissing
De raad van bestuur vergadert na oproeping door de voorzitter zo dikwijls als het belang van de vzw het
vereist.
De raad van bestuur wordt voorgezeten door de voorzitter of, bij diens afwezigheid, door de oudste in
jaren van de aanwezige bestuurders. De vergadering wordt gehouden op de zetel van de vzw of op elke
andere plaats in België, aangewezen in de oproepingsbrief.
De raad van bestuur kan slechts beraadslagen en besluiten, wanneer ten minste de helft van haar leden
aanwezig is op de vergadering. De besluiten worden genomen bij eenvoudige meerderheid van stemmen
van de aanwezige leden. Bij staking van stemmen, heeft de voorzitter dan wel de bestuurder die de
vergadering voorzit, een doorslaggevende stem.
Er worden notulen opgesteld, ondertekend en bewaard in een notulen register dat ter inzage zal zijn van
de werkende leden die hun inzagerecht zullen uitoefenen overeenkomstig de in artikel 9 van het
koninklijk besluit van 26 juni 2003 vastgelegde modaliteiten.
In uitzonderlijke gevallen, wanneer de dringende noodzakelijkheid en het belang van de vzw zulks
vereisen, kunnen de besluiten van de raad van bestuur worden genomen bij eenparig schriftelijk akkoord
van de bestuurders. Daartoe is vereist dat er vooraf een unaniem akkoord is onder de bestuurders om tot
schriftelijke besluitvorming over te gaan. Schriftelijke besluitvorming veronderstelt in elk geval dat er een
beraadslaging plaatsvond per e-mail, video- of telefoonconferentie.
Art. 5. Sectie 3. Tegenstrijdig belang
Indien een bestuurder, rechtstreeks of onrechtstreeks, een belang van vermogensrechtelijke aard heeft
dat strijdig is met een beslissing of een verrichting die tot de bevoegdheid behoort van de raad van
bestuur, moet zij/hij dit meedelen aan de andere bestuurders voordat de raad van bestuur een besluit
neemt.
De bestuurder met het tegenstrijdige belang, verwijdert zich uit de vergadering en onthoudt zich van de
beraadslaging en de stemming over de aangelegenheid waarop het betrekking heeft.
Voormelde procedure is niet toepasselijk op gebruikelijke verrichtingen die plaatshebben onder de
voorwaarden en tegen de zekerheden die op de markt gewoonlijk gelden voor soortgelijke verrichtingen.
Art. 5. Sectie 4. Intern bestuur — Beperkingen
De raad van bestuur is bevoegd om alle handelingen van intern bestuur te verrichten die nodig of
dienstig zijn tot verwezenlijking van het doel van de vzw, met uitzondering van die handelingen waarvoor
volgens artikel 4 V&S-Wet de algemene vergadering exclusief bevoegd is.
Onverminderd de verplichtingen die voortvloeien uit collegiaal bestuur, met name overleg en toezicht,
kunnen de bestuurders de bestuurstaken onder elkaar verdelen. Zodanige verdeling van taken kan aan
derden niet worden tegengeworpen, zelfs niet nadat ze zijn openbaar gemaakt. Niet-naleving ervan brengt
wel de interne aansprakelijkheid van de betrokken bestuurder(s) in het gedrang.
De raad van bestuur kan een deel van haar bestuursbevoegdheden delegeren aan één of meerdere
derden niet-bestuurders, zonder dat deze overdracht evenwel betrekking kan hebben op het algemeen
beleid van de vzw of de algemene bestuursbevoegdheid van de raad van bestuur.
De bestuurders kunnen niet zonder toestemming van de algemene vergadering beslissingen nemen die
verband houden met de aan- of verkoop van onroerende goederen van de vzw en/of de vestiging van een
hypotheek. Deze bevoegdheidsbeperkingen kunnen niet worden tegengeworpen aan derden, zelfs niet
nadat ze openbaar zijn gemaakt. Niet-naleving ervan brengt wel de interne aansprakelijkheid van de
betrokken bestuurder(s) in het gedrang.
Art. 5. Sectie 5. Externe vertegenwoordigingsmacht
De raad van bestuur vertegenwoordigt als college de vzw in alle handelingen in en buiten rechte. Hij
vertegenwoordigt de vereniging door de meerderheid van zijn leden.
Onverminderd de algemene vertegenwoordigingsbevoegdheid van de raad van bestuur als college, wordt
de vzw in en buiten rechte eveneens vertegenwoordigd door de voorzitter, die alleen handelt.
In afwijking van artikel 13 V&S-Wet kunnen de vertegenwoordigingsorganen niet zonder toestemming van
de algemene vergadering rechtshandelingen stellen die verband houden met de vertegenwoordiging van
de vzw bij de aan- of verkoop van onroerende goederen van de vzw en/of de vestiging van een
hypotheek. Deze bevoegdheidsbeperkingen kunnen niet worden tegengeworpen aan derden, zelfs niet
nadat ze openbaar zijn gemaakt. Niet-naleving ervan brengt wel de interne aansprakelijkheid van de
betrokken vertegenwoordigers in het gedrang.
De raad van bestuur of de bestuurders die de vzw vertegenwoordigen kunnen gevolmachtigden van de
vzw aanstellen. Alleen bijzondere en beperkte volmachten voor bepaalde of een reeks bepaalde
rechtshandelingen zijn geoorloofd. Ook de delegatie van het dagelijks bestuur kan via extrastatutaire
volmacht worden beslist.
De gevolmachtigden verbinden de vzw binnen de perken van de hun verleende volmacht waarvan de
grenzen wel tegenwerpelijk zijn aan derden overeenkomstig wat geldt inzake lastgeving.
 
Artikel 6. Aansprakelijkheid van de bestuurders
De bestuurders zijn niet persoonlijk verbonden door de verbintenissen van de vzw.
Tegenover de vzw en tegenover derden is hun verantwoordelijkheid beperkt tot de vervulling van de hun
gegeven opdracht overeenkomstig het gemeen recht, het bepaalde in de wet en in de statuten en zijn ze
aansprakelijk voor de tekortkomingen in hun bestuur.
 
Artikel 7. Financiering en boekhouding

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Art. 7. Sectie 1. Financiering
De vereniging zal onder meer worden gefinancierd door subsidies, toelagen, giften, bijdragen,
schenkingen, legaten en andere voorzieningen in laatste wilsbeschikkingen en testamenten, gegeven
zowel om de algemene doeleinden van de vereniging te ondersteunen als ter ondersteuning van een
specifiek project.
Daarnaast kan de vereniging fondsen verwerven op elke andere wijze die niet in strijd is met de wet.
Art. 7. Sectie 2. Boekhouding
Het boekjaar begint op 1 januari en eindigt op 31 december.
De boekhouding wordt gevoerd overeenkomstig het bepaalde in artikel 17 V&S-Wet en de daarop
toepasselijke uitvoeringsbesluiten.
De jaarrekening wordt neergelegd in het dossier gehouden op de griffie van de rechtbank van
koophandel overeenkomstig het bepaalde in artikel 26novies V&S-Wet. Voor zover van toepassing wordt
de jaarrekening neergelegd bij de Nationale Bank overeenkomstig het bepaalde in artikel 17, §6 V&S-Wet
en de desbetreffende uitvoeringsbesluiten.
De raad van bestuur legt de jaarrekening van het voorafgaande boekjaar alsook een voorstel van
begroting ter goedkeuring voor aan de jaarlijkse algemene vergadering.
 
Artikel 8. Ontbinding
Behoudens de gevallen van gerechtelijke ontbinding en van ontbinding van rechtswege,
 kan slechts de algemene vergadering tot ontbinding besluiten, op de wijze zoals bepaald door de wet. In
geval van vrijwillige ontbinding benoemt de algemene vergadering — of bij gebreke daarvan de
rechtbank — een of meer vereffenaars. Zij bepaalt tevens hun bevoegtdheid, alsmede de
vereffeningsvoorwaarden.
Ingeval van ontbinding en vereffening, beslist de buitengewone algemene vergadering over
 de bestemming van het vermogen van de vzw dat moet worden toegekend aan een andere vereniging
zonder winstoogmerk met een gelijkaardig of verwant doel, werkzaam in België of aan de Academie voor
Beeldende Kunst te Gent.
Alle beslissingen betreffende de ontbinding, de vereffeningsvoorwaarden, de benoeming en de
ambtsbeëindiging van de vereffenaars, de afsluiting van de vereffening en de bestemming van het actief
worden neergelegd ter griffie en bekendgemaakt in de Bijlagen bij het Belgisch Staatsblad overeenkomstig
het bepaalde in artikel 23 en 26novies van de V&S-Wet en de uitvoeringsbesluiten daaromtrent.
 
Voor alles wat in deze statuten niet uitdrukkelijk is geregeld, is de wet van 27 juni 1921 zoals gewijzigd
door de wet van 2 mei 2002, of de wetgeving die deze wet zou vervangen na de oprichting van de
vereniging, toepasselijk.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

4/
20

16
 - 

An
ne

xe
s 

du
 M

on
ite

ur
 b

el
ge

 


