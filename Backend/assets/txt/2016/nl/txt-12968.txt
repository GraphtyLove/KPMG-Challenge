





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Morgen is van mij Demain m'appartient

(afgekort) :

Rechtsvorm : Vereniging zonder winstoogmerk

Zetel : Eksaardsedam 42

9180

België

Onderwerp akte : Oprichting

Moerbeke (Moerbeke-Waas)

Oprichtingsakte : VZW Morgen is van mij / Demain m'appartient
De ondergetekenden:
De heer Frippiat, Gabriël Georges, geboren te Sorinnes op 16 augustus 1958, met woonplaats te 5081 Saint-
Denis-Bovesse, Rue Reine Elisabeth 21;
De heer Henckens, Emmanuel Marie, geboren te Maaseik op 10 december 1958, met woonplaats 3600 Genk,
Koning Albertstraat 37;
Mevrouw Limpens, Béatrice Marguerite, geboren te Gent op 10 september 1967, met woonplaats te 9180
Moerbeke-Waas, Eksaardsedam 42;
zijn overeengekomen op 19 april 2016 om in overeenstemming met de Wet van 27 juni 1921 betreffende de
verenigingen zonder winstoogmerk, de internationale verenigingen zonder winstoogmerk en de stichtingen, de
vereniging zonder winstoogmerk "Morgen is van mij / Demain m’appartient" op te richten waarvan de statuten als
volgt luiden :
STATUTEN : VZW Morgen is van mij / Demain m’appartient
TITEL I – DE VERENIGING
Artikel 1. Rechtsvorm- Benaming- Zetel- Duur :
Sectie 1. Rechtsvorm :
De vereniging wordt opgericht als een entiteit met rechtspersoonlijkheid, meer in het bijzonder als een vereniging
zonder winstoogmerk (hierna "VZW" genaamd) op grond van de wet van 27 juni 1921 betreffende de
verenigingen zonder winstoogmerk, de internationale verenigingen zonder winstoogmerk en de stichtingen
(hierna "VZW-wet" genaamd).
Sectie 2. Naam :
De VZW draagt de naam "Morgen is van mij / Demain m’appartient".
Deze naam moet voorkomen in alle akten, facturen, aankondigingen, bekendmakingen, brieven, orders en
andere stukken uitgaande van de vereniging, onmiddellijk voorafgegaan of gevolgd door de woorden "vereniging
zonder winstoogmerk" of door de afkorting "VZW", met nauwkeurige aanwijzing van de zetel van de VZW.
Sectie 3. Zetel :
De zetel van de VZW is gevestigd te 9180 Moerbeke-Waas, Eksaardsedam 42 gelegen in het gerechtelijk
arrondissement Oost-Vlaanderen.
 
De raad van bestuur heeft de bevoegdheid om de zetel te verplaatsen naar iedere plaats die gelegen is in een
gerechtelijk arrondissement binnen het Nederlands taalgebied. De algemene vergadering bekrachtigt iedere
zetelwijziging op haar eerstvolgende vergadering.
Sectie 4. Duur :
De VZW is opgericht voor onbepaalde duur.
Artikel 2. Doel :
De vereniging stelt zich tot doel: Het bijstaan van slachtoffers van seksueel misbruik in de Kerk in de meest ruime

 *16308821*
Neergelegd
19-04-2016

0652666874

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

zin van het woord, zo onder meer in de verschillende gerechtelijke procedures die hangende zijn of nog
aanhangig gemaakt zullen worden wegens hun slachtofferschap van seksueel misbruik in pastorale sfeer.
Zulks onder meer :
 
 door het verwerven, bestemmen en besteden van giften, legaten en uit andere bronnen voortkomende fondsen,
met het oog op de verwezenlijking van haar doelstelling;
 door het bezitten of verkrijgen van alle roerende en onroerende goederen die zij voor het verwezenlijken van
haar doelstelling nodig acht, alsook door op deze goederen alle eigendoms- en andere zakelijke rechten uit te
oefenen;
 door het verwerven van subsidies, zowel van de overheid als van private instellingen;
 door het sluiten van overeenkomsten en samenwerkingen met andere natuurlijke personen, rechtspersonen
(vennootschappen en verenigingen) en/of publieke instellingen om haar doelstelling te verwezenlijken.
Daarnaast kan de VZW alle activiteiten ontplooien die rechtstreeks of onrechtstreeks bijdragen tot de
verwezenlijking van haar doelstelling, met inbegrip van commerciële en winstgevende activiteiten binnen de
grenzen van wat wettelijk is toegelaten en waarvan de opbrengsten te allen tijde volledig zullen worden bestemd
voor de verwezenlijking van haar doelstellingen.
TITEL II - LEDEN
Artikel 3. Lidmaatschap :
De vereniging is samengesteld uit werkende, toegetreden en ereleden.
Het aantal leden van de vereniging is onbeperkt. Het aantal werkende leden mag evenwel niet minder dan drie
bedragen.
De werkende, toegetreden en ereleden van de VZW gaan in die hoedanigheid geen enkele persoonlijke
verplichting aan inzake de verbintenissen die de VZW aangaat.
Artikel 4. Rechten en plichten van de leden :
De rechten en plichten van de werkende leden van de VZW worden bepaald door de wet, alsook door de
statuten en het huishoudelijk reglement van de VZW.
De werkende leden zijn niet verplicht een lidmaatschapsbijdrage te betalen.
De toegetreden en ereleden van de VZW hebben geen andere rechten dan deze die hen door de statuten van de
VZW worden toegekend.
Geen enkel lid kan enige aanspraak laten gelden of uitoefenen op de activa van de VZW op grond van de enkele
hoedanigheid van lid van de VZW. Zulks geldt te allen tijde, meer bepaald tijdens het lidmaatschap, bij de
beëindiging van het lidmaatschap om wat voor reden dan ook, bij ontbinding van de VZW, enz.
Artikel 5. Toetreding :
Elke natuurlijke persoon of rechtspersoon die de doelstellingen van de VZW ondersteunt, kan bij de VZW een
aanvraag indienen om werkend of toegetreden lid te worden.
De algemene vergadering (of de raad van bestuur) beslist of een kandidaat werkend lid wordt aanvaard.
Daarnaast kan de algemene vergadering beslissen om een voormalig werkend lid te benoemen tot erelid.
Beslissingen over toetreding van nieuwe werkende en ereleden kunnen alleen met eenparigheid van stemmen
worden genomen.
Artikel 6: Uittreding :
De werkende, toegetreden en ereleden kunnen op elk ogenblik ontslag nemen als lid van de VZW door een
aangetekend schrijven te richten aan de Voorzitter van de raad van bestuur. In dat geval zal het ontslag één
maand na de verzenddatum van dit schrijven ingaan.
Artikel 7. Uitsluiting :
Als een werkend lid in strijd met de doelstellingen van de VZW handelt, kan diens lidmaatschap, op voorstel van
de raad van bestuur of op verzoek van minstens één vierde van alle werkende leden, worden beëindigd door een
bijzonder besluit van de algemene vergadering, waarop minstens één tweede van alle werkende leden aanwezig
of vertegenwoordigd zijn, en waarbij voor de beslissing een twee derde meerderheid van de stemmen van de
aanwezige of vertegenwoordigde werkende leden vereist is.
Het werkend lid waarvan de beëindiging van het lidmaatschap wordt voorgesteld, heeft het recht gehoord te
worden.
Toegetreden en ereleden die in strijd met de doelstellingen van de VZW handelen, kunnen door eenzijdig besluit
van de raad van bestuur uitgesloten worden van lidmaatschap.
Het lidmaatschap wordt eveneens automatisch beëindigd bij overlijden.
TITEL III - ALGEMENE VERGADERING
Artikel 8. De werking van de algemene vergadering :
Sectie 1. Lidmaatschap :
De algemene vergadering bestaat uit de werkende leden.
Op de algemene vergadering heeft ieder lid een gelijk stemrecht en worden de besluiten genomen bij
meerderheid van de stemmen van de aanwezige of vertegenwoordigde leden, behalve in de gevallen waarin de
wet of de statuten anders bepalen.
De werkende leden kunnen zich op de algemene vergadering laten vertegenwoordigen door een ander werkend
lid. Elk werkend lid kan echter maximum twee volmachten dragen.
Verder kunnen ook de ereleden de algemene vergadering bijwonen en mogen zij zich, mits de toestemming van
de Voorzitter van de algemene vergadering, tot de algemene vergadering richten. De ereleden hebben evenwel
slechts een raadgevende stem.
Sectie 2. Bevoegdheden :
De volgende bevoegdheden kunnen uitsluitend door de algemene vergadering worden uitgeoefend:

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 de wijziging van de statuten;
 de benoeming en de afzetting van de bestuurders;
 de benoeming en de afzetting van de commissaris en het bepalen van diens bezoldiging;
 de kwijting aan de bestuurders en de commissarissen;
 de goedkeuring van de begroting en van de rekening;
 de ontbinding van de vereniging;
 de uitsluiting van een lid;
 de omzetting van de vereniging in een vennootschap met een sociaal oogmerk;
De algemene vergadering oefent evenzeer de bevoegdheden uit in de gevallen waarin deze statuten dat
vereisen.
Sectie 3. Bijeenroeping van de algemene vergaderingen :
De algemene vergadering wordt door de raad van bestuur bijeengeroepen in de gevallen bepaald bij de wet of de
statuten of wanneer ten minste één vijfde van de werkende leden het vraagt. In dat laatste geval roept de
Voorzitter van de raad van bestuur de algemene vergadering binnen de vijf dagen na het verzoek bijeen en wordt
de algemene vergadering uiterlijk op de eenentwintigste dag na dit verzoek gehouden.
Bij de uitnodiging voor een algemene vergadering wordt de agenda van de vergadering gevoegd. Elk voorstel dat
aangebracht is door een bestuurder of ten minste één vijfde van de werkende leden wordt op de agenda
gebracht.
De gewone algemene vergadering, "jaarvergadering" genoemd, wordt éénmaal per jaar gehouden in de maand
februari op de zetel van de VZW of op elk ander adres dat vermeld wordt in de uitnodiging. De uitnodiging voor
de jaarvergadering wordt minstens 15 kalenderdagen voor de vergadering verstuurt.
Op de jaarvergadering worden de rekeningen en de begroting van de vereniging ter goedkeuring voorgelegd.
Sectie 4. Quorum en stemming :
De algemene vergadering kan slechts op een rechtsgeldige wijze beraadslagen wanneer minstens een tweede
van de werkende leden op de algemene vergadering aanwezig of vertegenwoordigd zijn. De beslissingen van de
algemene vergadering worden genomen bij gewone meerderheid van de stemmen van de aanwezige of
vertegenwoordigde leden, behalve wanneer de VZW-wet of de statuten dit anders voorzien.
Bij een staking van stemmen is de stem van de Voorzitter doorslaggevend zijn.
De algemene vergadering kan slechts op een geldige wijze over een statutenwijziging beraadslagen wanneer de
wijzigingen uitdrukkelijk zijn vermeld in de oproeping en wanneer ten minste twee derde van de werkende leden
op de vergadering aanwezig of vertegenwoordigd zijn.
Een statutenwijziging kan alleen worden aangenomen met een meerderheid van twee derde van de stemmen
van de aanwezige of vertegenwoordigde leden. Wanneer de wijziging evenwel betrekking heeft op het doel of op
de doeleinden waarvoor de vereniging is opgericht, kan zij alleen worden aangenomen met een meerderheid van
vier vijfde van de stemmen van de aanwezige of vertegenwoordigde leden.
Ingeval op de eerste vergadering met het oog op een statutenwijziging minder dan twee derde van de leden
aanwezig of vertegenwoordigd zijn, kan een tweede vergadering worden bijeengeroepen, die geldig kan
beraadslagen en besluiten, alsook de wijzigingen aannemen met de meerderheden vermeld in het derde lid van
onderhavige sectie, ongeacht het aantal aanwezige of vertegenwoordigde leden. De tweede vergadering mag
evenwel niet binnen de 15 dagen volgende op de eerste vergadering worden gehouden.
Van elke vergadering worden notulen opgesteld en bewaard in een notulenregister dat ter inzage zal zijn van de
werkende leden die hun inzagerecht zullen uitoefenen overeenkomstig de in artikel 9 van het koninklijk besluit
van 26 juni 2003 vastgelegde modaliteiten. Voor derden geldt dit inzagerecht niet. Derden die kennis willen
nemen van de genotuleerde beslissingen van de algemene vergadering kunnen daartoe een aanvraag indienen
bij de raad van bestuur die deze discretionair en zonder verdere motivering kan toestaan of weigeren.
TITEL IV : BESTUUR - DAGELIJKS BESTUUR
Artikel 9. Bestuur en vertegenwoordiging :
Sectie 1. Raad van bestuur: samenstelling :
De VZW wordt bestuurd door een raad van bestuur die samengesteld is uit ten minste drie bestuurders, al dan
niet leden van de VZW. Het aantal bestuurders moet in ieder geval steeds lager zijn dan het aantal werkende
leden van de vereniging. Wanneer de VZW slechts het wettelijk bepaald minimum van drie werkende leden heeft,
mag de raad van bestuur slechts uit twee bestuurders bestaan. De dag waarop een vierde werkend lid wordt
aanvaard, zal een (buiten)gewone algemene vergadering overgaan tot de benoeming van een derde bestuurder.
De bestuurders worden benoemd door de algemene vergadering, bij gewone meerderheid van stemmen van de
aanwezige of vertegenwoordigde leden voor een termijn van vijf jaar. Hun opdracht eindigt bij de sluiting van de
jaarvergadering m.b.t. het laatste jaar van hun mandaat. De bestuurders zijn echter herbenoembaar. De raad van
bestuur verkiest onder zijn leden een voorzitter, een secretaris en een penningmeester die de taken zullen
vervullen die horen bij deze functie zoals omschreven in deze statuten en ter gelegenheid van hun verkiezing.
De bestuurders kunnen te allen tijde worden ontslagen door de algemene vergadering die daarover beslist bij
gewone meerderheid van de stemmen van de aanwezige of vertegenwoordigde leden. Ieder lid van de raad van
bestuur kan ook zelf ontslag nemen door schriftelijke kennisgeving aan de voorzitter van de raad van bestuur.
Een bestuurder is verplicht na zijn ontslag zijn opdracht verder te vervullen totdat redelijkerwijze in zijn
vervanging kan worden voorzien.
De bestuurders oefenen hun mandaat kosteloos uit. De kosten die zij in het kader van de uitoefening van hun
bestuursmandaat maken, worden echter vergoed. Verder kunnen de bestuurders, ter ondersteuning van hun
taken en in overeenstemming met de doelstelling waarvoor de VZW is opgericht, gebruik maken van de
goederen die eigendom zijn van de VZW.
Sectie 2. Raad van bestuur: vergaderingen, beraadslaging en beslissing :

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De raad van bestuur vergadert na oproeping door de voorzitter zo dikwijls als het belang van de VZW het vereist,
alsook na een daartoe strekkend verzoek van minstens twee bestuurders. De raad van bestuur wordt
voorgezeten door de voorzitter of, bij diens afwezigheid, door de ondervoorzitter of door de oudste in jaren van
de aanwezige bestuurders.
De vergadering wordt gehouden op de zetel van de VZW of op elke andere plaats in België, aangewezen in de
oproepingsbrief.
De raad van bestuur kan slechts beraadslagen en besluiten, wanneer ten minste de meerderheid van zijn leden
aanwezig is op de vergadering. De besluiten worden genomen bij eenvoudige meerderheid van stemmen van de
aanwezige leden. Bij staking van stemmen heeft de voorzitter dan wel de bestuurder die de vergadering voorzit,
doorslaggevende stem.
Van elke raad van bestuur worden notulen opgesteld en ondertekend door alle aanwezige bestuurders. Deze
notulen worden bewaard in een notulenregister dat ter inzage zal zijn van de werkende leden die hun inzagerecht
zullen uitoefenen overeenkomstig de in artikel 9 van het koninklijk besluit van 26 juni 2003 vastgelegde
modaliteiten.
In uitzonderlijke gevallen, wanneer de dringende noodzakelijkheid en het belang van de VZW zulks vereisen,
kunnen de besluiten van de raad van bestuur worden genomen bij eenparig schriftelijk akkoord van de
bestuurders. Daartoe is vereist dat er vooraf een unaniem akkoord is onder de bestuurders om tot schriftelijke
besluitvorming over te gaan. Schriftelijke besluitvorming veronderstelt in elk geval dat er een beraadslaging
plaatsvond per e-mail, video- of telefoon-conferentie.
Sectie 3. Tegenstrijdig belang :
Indien een bestuurder, rechtstreeks of onrechtstreeks, een belang van vermogensrechtelijke aard heeft dat
strijdig is met een beslissing of een verrichting die tot de bevoegdheid behoort van de raad van bestuur, moet hij
dit meedelen aan de andere bestuurders voordat de raad van bestuur een besluit neemt. De bestuurder met het
tegenstrijdige belang, verwijdert zich uit de vergadering en onthoudt zich van de beraadslaging en de stemming
over de aangelegenheid waarop het tegenstrijdig belang betrekking heeft.
Voormelde procedure is niet toepasselijk op gebruikelijke verrichtingen die plaatshebben onder de voorwaarden
en tegen de zekerheden die op de markt gewoonlijk gelden voor soortgelijke verrichtingen.
Sectie 4. Bevoegdheden – Beperkingen :
De raad van bestuur is bevoegd om alle handelingen te verrichten die nodig of dienstig zijn tot de verwezenlijking
van het doel van de VZW, met uitzondering van die handelingen waarvoor de algemene vergadering volgens de
wet en deze statuten exclusief bevoegd is.
Onverminderd de verplichtingen die voortvloeien uit collegiaal bestuur, met name overleg en toezicht, kunnen de
bestuurders de bestuurstaken onder elkaar verdelen.
Sectie 5. Externe vertegenwoordigingsmacht :
De raad van bestuur vertegenwoordigt als college de VZW in alle handelingen in en buiten rechte. Zij
vertegenwoordigt de VZW door de meerderheid van haar leden. Onverminderd de algemene
vertegenwoordigingsbevoegdheid van de raad van bestuur als college, kan de VZW in en buiten rechte eveneens
vertegenwoordigd worden door één van haar bestuurders, die, mits het respect van de geldende takenverdeling
en bevoegdheidsbeperkingen, alleen handelt.
De raad van bestuur of de individuele bestuurders die de VZW vertegenwoordigen, kunnen gevolmachtigden van
de VZW aanstellen. Alleen bijzondere en beperkte volmachten voor bepaalde of een reeks bepaalde
rechtshandelingen zijn geoorloofd. De gevolmachtigden verbinden de VZW binnen de perken van de hun
verleende volmacht waarvan de grenzen tegenwerpelijk zijn aan derden overeenkomstig wat geldt inzake
lastgeving.
Sectie 6. Bekendmakingsvereisten :
De benoeming van de leden van de raad van bestuur en van de personen gemachtigd om de VZW te
vertegenwoordigen en hun ambtsbeëindiging wordt openbaar gemaakt door neerlegging in het
verenigingsdossier ter griffie van de rechtbank van koophandel, en door publicatie van een uittreksel in de
bijlagen bij het Belgisch Staatsblad.
Uit die stukken moet in ieder geval blijken of de personen die de VZW vertegenwoordigen, de VZW ieder
afzonderlijk, gezamenlijk, dan wel als college verbinden alsook de omvang van hun bevoegdheden.
Artikel 10. Dagelijks bestuur :
Het dagelijks bestuur van de VZW, alsook de vertegenwoordiging van de VZW wat dat bestuur aangaat, kan door
de raad van bestuur worden opgedragen aan één of meerdere personen, al dan niet bestuurder of lid, die ofwel
alleen, gezamenlijk, ofwel als college optreden. De raad van bestuur beslist hierover bij gewone meerderheid van
de stemmen van de aanwezige of vertegenwoordigde leden.
De personen die belast zijn met het dagelijks bestuur worden benoemd voor een termijn van vijf jaar. Zij zijn
echter herbenoembaar.
Daarnaast kunnen de personen die belast zijn met het dagelijks bestuur te allen tijde worden ontslagen door de
raad van bestuur die daarover beslist bij gewone meerderheid van de stemmen van de aanwezige of
vertegenwoordigde leden. Iedere persoon die belast is met het dagelijkse bestuur kan ook zelf ontslag nemen
door schriftelijke kennisgeving aan de voorzitter van de raad van bestuur. Een persoon die belast is met het
dagelijks bestuur is echter verplicht na zijn ontslag zijn opdracht verder te vervullen totdat redelijkerwijze in zijn
vervanging kan worden voorzien.
Bij gebrek aan een wettelijke omschrijving van wat het "dagelijks bestuur" omvat, worden tot daden van dagelijks
bestuur gerekend alle handelingen die dag aan dag moeten worden verricht om de normale gang van zaken van
de VZW te verzekeren en die, hetzij wegens hun minder belang, hetzij wegens de noodzakelijkheid een
onverwijlde beslissing te nemen, het optreden van de raad van bestuur niet vereisen of niet wenselijk maken.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De benoeming van de personen belast met het dagelijks bestuur en hun ambtsbeëindiging worden openbaar
gemaakt door neerlegging in het verenigingsdossier ter griffie van de rechtbank van koophandel, en door
publicatie van een uittreksel daarvan in de bijlagen bij het Belgisch Staatsblad. Uit die stukken moet in ieder
geval blijken of de personen die de VZW vertegenwoordigen inzake dagelijks bestuur, de VZW ieder afzonderlijk,
gezamenlijk, dan wel als college verbinden alsook de omvang van hun bevoegdheden.
Artikel 11. Aansprakelijkheid van de bestuurder en dagelijks bestuurder :
De bestuurders en dagelijks bestuurders zijn niet persoonlijk verbonden door de verbintenissen van de VZW.
Artikel 12. Toezicht door een commissaris :
Zolang de VZW voor het laatst afgesloten boekjaar de drempelbedragen vermeld in artikel 17, §5 van de VZW-
wet niet overschrijdt, is de VZW niet verplicht een commissaris te benoemen. Zodra de VZW deze
drempelbedragen overschrijdt, wordt de controle op de financiële toestand, op de jaarrekening en op de
regelmatigheid van de verrichtingen hierin weer te geven, aan een commissaris opgedragen, te benoemen door
de algemene vergadering overeenkomstig de wettelijke bepalingen ter zake.
TITEL V : FINANCIERING
Artikel 13. Financiering en boekhouding :
Sectie 1. Financiering :
De vereniging zal onder meer worden gefinancierd door subsidies, toelagen, giften, bijdragen, schenkingen,
legaten en andere voorzieningen in laatste wilsbeschikkingen en testamenten, gegeven zowel om de algemene
doeleinden van de vereniging te ondersteunen als ter ondersteuning van een specifiek project.
Daarnaast kan de vereniging fondsen verwerven op elke andere wijze die niet in strijd is met de wet of deze
statuten.
Sectie 2. Boekhouding :
Het eerste boekjaar begint op datum van oprichting van de VZW tot 31 december 2016. De daaropvolgende
boekjaren beginnen op 1 januari en eindigen op 31 december.
De boekhouding wordt gevoerd overeenkomstig het bepaalde in artikel 17 VZW-wet en de daarop toepasselijke
uitvoeringsbesluiten.
De jaarrekening wordt neergelegd in het dossier gehouden op de griffie van de rechtbank van koophandel
overeenkomstig het bepaalde in artikel 26novies VZW-wet. Voor zover van toepassing wordt de jaarrekening
neergelegd bij de Nationale Bank overeenkomstig het bepaalde in artikel 17, §6 VZW-wet en de desbetreffende
uitvoeringsbesluiten. De raad van bestuur legt de jaarrekening van het voorafgaande boekjaar alsook een
voorstel van begroting ter goedkeuring voor aan de jaarlijkse algemene vergadering.
TITEL VI : ONTBINDING EN VEREFFENING
Artikel 14. Ontbinding :
De algemene vergadering zal worden samengeroepen ter bespreking van de voorstellen met betrekking tot de
ontbinding voorgelegd door de raad van bestuur of door minimum één vijfde van alle werkende leden. De
samenroeping en agendering vinden plaats overeenkomstig het bepaalde in artikel 9, sectie 3 van deze statuten,
waarbij de uitnodiging voor de vergadering minstens vijftien dagen voor de vergadering wordt uitgestuurd. De
algemene vergadering kan de ontbinding van de vereniging alleen uitspreken onder dezelfde voorwaarden als
die welke betrekking hebben op de wijziging van het doel of de doeleinden van de vereniging.
Vanaf de beslissing tot ontbinding vermeldt de VZW steeds dat zij "VZW in vereffening" is overeenkomstig artikel
23 VZW-wet. Ingeval het voorstel tot ontbinding wordt goedgekeurd, benoemt de algemene vergadering één of
meerdere vereffenaar(s) van wie zij de opdracht zullen omschrijven.
Ingeval van ontbinding en vereffening, beslist de algemene vergadering over de bestemming van het vermogen
van de VZW. Alle beslissingen betreffende de ontbinding, de vereffeningsvoorwaarden, de benoeming en de
ambtsbeëindiging van de vereffenaars, de afsluiting van de vereffening en de bestemming van het actief worden
neergelegd ter griffie van de rechtbank van koophandel en bekendgemaakt in de bijlagen bij het Belgisch
Staatsblad overeenkomstig het bepaalde in artikelen 23 en 26novies van de VZW-wet en de uitvoeringsbesluiten
daaromtrent.
TITEL VII : DIVERSEN
Artikel 15. Diversen :
Voor alles waar in deze statuten niet uitdrukkelijk is voorzien, blijft de VZW-wet van toepassing.
BENOEMING RAAD VAN BESTUUR: VZW Morgen is van mij / Demain m’appartient
Na goedkeuring en ondertekening van de oprichtingsstatuten van de VZW, verkiest de algemene vergadering
unaniem volgende leden tot lid van de raad van bestuur:
- De heer Henckens, Emmanuel Marie, geboren te Maaseik op 10 december 1958, met woonplaats 3600 Genk,
Koning Albertstraat 37;
- Mevrouw Limpens, Béatrice Marguerite, geboren te Gent op 10 september 1967, met woonplaats te 9180
Moerbeke-Waas, Eksaardsedam 42;
De raad van bestuur oefent haar mandaat als college uit, maar kan bepaalde bevoegdheden onder haar
verantwoordelijkheid overdragen aan één of meer gemachtigden.
De raad van bestuur vertegenwoordigt de VZW in alle gerechtelijke en buitengerechtelijke akten en heeft
eveneens alle bevoegdheden die niet bij wet of door deze statuten aan de algemene vergadering worden
toegekend en op voorwaarde dat zijn beslissingen genomen zijn binnen de begroting, die werd goedgekeurd
door de algemene vergadering.
De raad van bestuur benoemt zelf elke functie die hij voor de goede werking van de vereniging noodzakelijk acht.
 
Opgemaakt op 19 april 2016 te Gent;
In 4 originele exemplaren;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Tegelijkertijd hierbij neergelegd de statuten en de akte van benoeming van de raad van bestuur.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/0

4/
20

16
 - 

An
ne

xe
s 

du
 M

on
ite

ur
 b

el
ge

 


