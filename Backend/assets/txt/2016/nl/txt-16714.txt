





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : vzw de vrienden van Chiro Splinter Melsbroek

(afgekort) :

Rechtsvorm : Vereniging zonder winstoogmerk

Zetel : Kerkstraat 25

1820

België

Onderwerp akte : Oprichting

Steenokkerzeel (Melsbroek)

De ondergetekenden:
Jaspers Marlies, Humelgemse weg 1, 1910 Berg
Jaspers Jasper, Vanheylenstraat 32, 1820 Melsbroek
Pierre Louis, Gillijnstraat 7B, 1820 Melsbroek
Dekoster Karlien, Volderstraat 1, 1800 Vilvoorde
verklaren bij deze tussen hen en al degenen die later tot de vereniging zullen toetreden, een vereniging zonder
winstoogmerk op te richten, waarvan zij de statuten als volgt opstellen:
 
STATUTEN
 
HOOFDSTUK I- Naam, zetel, doel, duur
Artikel 1: naam. De naam van de vereniging is “vzw de vrienden van Chiro Splinter Melsbroek”.
Art. 2: zetel. De zetel van de vereniging is gevestigd op het adres Kerkstraat 25, 1820 Melsbroek, in het
gerechtelijk arrondissement Halle-Vilvoorde. Deze zetel kan overgebracht worden naar een andere plaats binnen
het gerechtelijk arrondissement Halle-Vilvoorde door een eenvoudige beslissing van de Raad van Bestuur.
Art. 3: doel. De vereniging heeft tot doel, met uitsluiting van enig winstoogmerk, het zich inzetten voor de
ondersteuning van alle vormen van jeugdwerk die beantwoorden aan de doelstellingen en organisatievormen,
zoals erkend door Chirojeugd Vlaanderen vzw, inzonderheid Chiro Splinter Melsbroek, erkend onder het nummer
BG/0610 bij voormelde vzw. De vereniging is bevoegd om alle roerende en onroerende goederen die voor de
verwezenlijking van haar doel nodig zijn, te verwerven zowel in eigendom als in bezit, ze te huren of andere
zakelijke rechten uit te oefenen of af te sluiten. Daarnaast kan de VZW alle activiteiten ontplooien die
rechtstreeks of onrechtstreeks bijdragen tot de verwezenlijking van voormelde ideële niet-winstgevende
doelstellingen, met inbegrip van bijkomstige commerciële en winstgevende activiteiten binnen de grenzen van
wat wettelijk is toegelaten en waarvan de opbrengsten ten allen tijde volledig zullen worden bestemd voor de
verwezenlijking van de ideële niet-winstgevende doelstellingen.
Art. 4: duur. De vereniging is opgericht voor onbepaalde duur.
 
HOOFDSTUK II - Lidmaatschap
Art. 5: aantal leden. Het aantal leden van de vereniging is onbeperkt en minimum drie.
Art. 6: kostprijs. Het lidmaatschap is kosteloos.
Art. 7: rechten. De leden van de vereniging, ontslagnemende of uitgesloten leden, en de erfgenamen of
rechthebbenden van overleden leden hebben geen enkel recht op het vermogen van de vereniging. Zij kunnen
het bedrag van hun eventuele bijdrage niet terugeisen.
Art. 8: nieuwe leden. De Algemene Vergadering beslist over het aannemen van nieuwe leden met gewone
meerderheid. Dat kan voor bepaalde of voor onbepaalde duur.
Art. 9: uittreden. Elk lid kan op elk moment uittreden uit de vereniging. Het ontslag moet schriftelijk aan de

 *16311703*
Neergelegd
30-05-2016

0655733955

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

01
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

voorzitter van de raad van bestuur ter kennis gegeven worden. Dit kan per brief of per mail. Het ontslag gaat in
op de eerstvolgende Algemene Vergadering.
Art. 10: ontslag. Een lid kan uit de vereniging ontslagen worden wanneer de Algemene Vergadering daartoe
besluit. Minstens de helft van de leden moeten daarvoor aanwezig of vertegenwoordigd zijn. Voor de beslissing is
een tweederdemeerderheid van de aanwezige of vertegenwoordigde leden vereist.
 
HOOFDSTUK III - Algemene Vergadering
Art. 11: samenstelling. De Algemene Vergadering is samengesteld uit alle leden van de vereniging. Derden
kunnen uitgenodigd worden voor de Algemene Vergadering. Zij hebben evenwel geen stemrecht. Het
voorzitterschap wordt vervuld door de voorzitter van de Raad van Bestuur. Is hij/zij afwezig, dan duidt hij/zij een
vervanger aan. Als dat niet gebeurd is, dan zit de oudste aanwezige bestuurder de vergadering voor. Elk lid van
de Algemene vergadering kan zich laten op de Algemene Vergadering vertegenwoordigen door een ander lid.
Art. 12: bevoegdheden. De Algemene vergadering heeft de volgende bevoegdheden:
a) het wijzigen van de statuten;
b) het benoemen en afzetten van de bestuurders;
c) het goedkeuren van de begrotingen en rekeningen;
d) het vrijwillig ontbinden van de vereniging;
e) het aanvaarden en uitsluiten van een lid;
f) het omzetten van de vereniging in een vennootschap met een sociaal oogmerk;
g) alle gevallen waar deze statuten dat vereisen.
Art. 13: bijeenkomst. De Algemene Vergadering wordt samengeroepen door de Raad van Bestuur als het doel of
het belang van de vereniging dit vereist, of als ten minste één vijfde van haar leden daar schriftelijk (per brief of
elektronisch) om vraagt. Er zal minstens één keer per jaar een Algemene Vergadering zijn.
Art 14: agenda. De voorzitter stuurt de uitnodiging van de Algemene Vergadering rond, schriftelijk of elektronisch
en minstens acht dagen voor de vergadering. Zij bevat een agenda van de vergadering. Punten die door een
bestuurder of door minstens 1/20 van de leden schriftelijk of elektronisch zijn aangebracht, worden verplicht op
de agenda gezet.
Art. 15: verslag. Een van de leden maakt verslag op van de vergadering; dit wordt aan alle leden bezorgd. De
verslagen worden ondertekend door de voorzitter en bewaard op de zetel. Elk lid heeft het recht deze te
raadplegen.
Art. 16: beslissingen. De Algemene Vergadering kan slechts beslissingen treffen als minstens de helft van de
leden aanwezig of vertegenwoordigd is. Beslissingen worden genomen bij eenvoudige meerderheid van de
aanwezige en vertegenwoordigde stemmen, behalve in de gevallen waar het anders is voorzien door de wet of
de statuten. Bij staking van stemmen is de stem van de voorzitter doorslaggevend. Als er onvoldoende leden
aanwezig zijn, dan moet een nieuwe Algemene Vergadering worden samengeroepen. Dit kan ten vroegste 15
dagen na de vorige Algemene Vergadering.
Art. 16bis: wijziging van statuten. De Algemene Vergadering kan pas beslissen om de statuten te wijzigen als
minstens twee derde van de leden aanwezig of vertegenwoordigd zijn. Bovendien moet minstens twee derde van
de aanwezige of vertegenwoordigde leden voor stemmen.
 
HOOFDSTUK IV - Raad van Bestuur
Art. 17: samenstelling. De vereniging wordt bestuurd door een Raad van Bestuur, samengesteld uit ten minste
drie leden, die door de Algemene Vergadering voor een termijn van twee jaar verkozen worden. Uittredende
leden zijn herkiesbaar. De Raad van Bestuur kiest onder zijn leden een voorzit(s)ter, secretaris en
penningmeester.
Art. 18: uittreding en ontslag. Bestuurders kunnen altijd ontslagen worden door de Algemene Vergadering. Iedere
bestuurder kan zelf ontslag nemen per brief of elektronisch, gericht aan de voorzitter van de Raad van Bestuur.
Art. 19: bezoldiging. De bestuurders worden niet bezoldigd als bestuurder.
Art. 20: bevoegdheden. De Raad van Bestuur leidt de zaken van de vereniging. Hij is bevoegd voor alle
aangelegenheden, behalve voor de zaken waarvoor de Algemene Vergadering bevoegd is (Art. 12). De Raad
van Bestuur kan voor bepaalde handelingen en taken, en voor daden van dagelijks bestuur, zijn bevoegdheid
overdragen aan één of meer bestuurders of zelfs aan een andere persoon die al dan niet lid is van de vereniging.
De bevoegdheid van de bovengenoemde perso(o)n(en) wordt precies afgebakend door de Raad van Bestuur, die
ook de duur van het mandaat bepaalt. Het mandaat kan te allen tijde met onmiddellijke ingang door de Raad van
Bestuur worden ingetrokken.
Art. 21: bijeenkomsten. De Raad van Bestuur wordt bijeengeroepen door de voorzitter of door twee bestuurders.
De voorzit(s)ter zit de vergadering voor. In geval van zijn/haar afwezigheid wordt hij/zij vervangen door de oudste
aanwezige bestuurder.
Art. 22: beslissingen. De Raad van Bestuur kan maar geldig beslissen als minstens de helft van de leden
aanwezig is. De beslissingen worden genomen bij gewone meerderheid van stemmen. Een afwezige bestuurder
kan zich laten vertegenwoordigen door een andere bestuurder. Bij staking van stemmen is de stem van de
voorzit(s)ter van de vergadering doorslaggevend. Indien de voorzitter dit nodig acht, bv. omwille van tijdsnood,
dan kan de Raad van Bestuur elektronisch overleggen en voorstellen goedkeuren. Minstens de helft van alle
bestuurders moet in dat geval elektronisch zijn/haar goedkeuring geven om een voorstel goed te keuren.
Art. 23: verslag. De secretaris is verantwoordelijk voor de verslagen van de vergaderingen. De verslagen worden
bewaard op de zetel, ondertekend door de voorzitter.
Art. 24: bestuursfouten. Indien een bestuurder een bestuursfout begaat, kan er geen interne
aansprakelijkheidsvordering vanuit de vzw tegen hem of haar worden ingesteld.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

01
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
HOOFDSTUK V - Begrotingen en rekeningen
Art. 24: boekjaar. Het boekjaar van de vzw loopt van 01/01 tot 31/12 en uitzonderlijk begint het eerste boekjaar
op de dag van de oprichting van de vzw en zal eindigen op 31/12/2016.
Art. 25: goedkeuring. De Raad van Bestuur legt de jaarrekening van het voorafgaande boekjaar alsook een
voorstel van begroting ter goedkeuring voor aan de jaarlijkse Algemene Vergadering.
 
HOOFDSTUK VI - Ontbinding
Art. 26: bij ontbinding. In geval van ontbinding, hetzij vrijwillig of gerechtelijk, op welk ogenblik en door welke
oorzaak zij zich ook voordoet, wordt het netto overblijvend maatschappelijk actief, na vereffening van de
schulden en de aanzuivering van de lasten, overgeheveld naar een werk met een soortgelijk doel dat tevens
erkend is door Chirojeugd Vlaanderen vzw.
 
HOOFDSTUK VII - overige bepalingen
Art. 27: overige bepalingen. Voor alles wat in deze statuten niet uitdrukkelijk is geregeld, worden toegepast:
- de Wet van 27 juni 1921 en alle eventuele wijzigingen hierop;
- de algemene wettelijke bepalingen.
 
Opgemaak te Melsbroek op 14/05/2016.
 
BENOEMING VAN DE RAAD VAN BESTUUR
De leden van vzw de vrienden van Chiro Splinter Melsbroek, samen in Algemene Vergadering op zaterdag 14
mei 2016, te Melsbroek hebben tot leden van de Raad van Bestuur benoemd:
- Jaspers Marlies, Humelgemse weg 1, 1910 Berg geboren te Leuven op 16/08/1993
- Jaspers Jasper, Vanheylenstraat 32, 1820 Melsbroek geboren te Vilvoorde op 24/11/1994
- Dekoster Karlien, Voldersstraat 1, 1800 Vilvoorde geboren te Vilvoorde op 14/11/1995
Zij hebben aangesteld als:
Voorzitter: Jasper Jaspers
Penningmeester: Karlien Dekoster
Secretaris: Marlies Jaspers
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

01
/0

6/
20

16
 - 

An
ne

xe
s 

du
 M

on
ite

ur
 b

el
ge

 


