





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : TIMEFORCARE

(afgekort) :

Rechtsvorm : Vennootschap onder firma

Zetel : Elzerijstraat 22

8890

België

Onderwerp akte : Oprichting

Moorslede

Heden, 23 december 2015, verklaren ondergetekenden:
    1)     de heer Bert Damman (87.12.07-177.69)
     2)    de heer Sterling De Staebel (80.01.16-101-39)
over te gaan tot de oprichting van een vennootschap onder firma waarvan de statuten in onderhavige
onderhandse akte worden vastgesteld als volgt:
I.    BENAMING – ZETEL – DOEL – DUUR
Artikel 1
De vennootschap is een handelsvennootschap in de rechtsvorm van een vennootschap onder firma en draagt als
naam “TIMEFORCARE”.
In alle akten, facturen, aankondigingen, bekendmakingen, brieven, orders en andere documenten van de
vennootschap dient deze benaming te worden voorafgegaan of gevolgd door de vermelding “vennootschap
onder firma” of afgekort “V.O.F.”, door de aanduiding van het ondernemingsnummer en door het BTW-nummer.
Artikel 2
De zetel van de vennootschap is gevestigd te 8890 Moorslede, Elzerijstraat 22.
De zetel kan verplaatst worden naar om het even welke plaats in België mits respecteren van de taalwetgeving,
bij eenvoudige beslissing van de zaakvoering.
 De vennootschap mag, bij eenvoudige beslissing van de zaakvoering, exploitatiezetels, admini-stratieve zetels,
filialen, agentschappen en depots in België of het buitenland oprichten.
Artikel 3
De vennootschap heeft tot doel:
I.    VOOR EIGEN REKENING
1.    Het aanleggen, het oordeelkundig uitbouwen en beheren van een onroerend vermogen; alle verrichtingen
met betrekking tot onroerende goederen en onroerende zakelijke rechten (vruchtgebruik,  recht van opstal,
erfpacht, …), zoals de  huurfinanciering van onroerend goederen aan derden, het aankopen, verkopen, ruilen,
bouwen, verbouwen, onderhouden, verhuren, huren, verkavelen, prospecteren en uitbaten van onroerende
goederen, het ontwerpen en opvolgen van projecten, en het maken van studies met betrekking tot immobiliën; de
aan- en verkoop, huur en verhuur van roerende goederen betreffende de inrichting en uitrusting van onroerende
goederen, alsmede alle handelingen die rechtstreeks of onrechtstreeks met dit doel in verband staan en die van
aard zijn de opbrengst van de onroerende goederen te bevorderen; alsmede zich borg stellen voor het goede
verloop van verbintenissen, door derde personen aangegaan, die het genot zouden hebben van voormelde
roerende en onroerende goederen.
 2.    Het aanleggen, het oordeelkundig uitbouwen en beheren van een roerend vermogen; alle verrichtingen met
betrekking tot roerende goederen en rechten, van welke aard ook, zoals het verwerven door inschrijving of
aankoop, het beheren van aandelen, aandelenopties, obligaties, kasbons, afgeleide producten of andere
roerende waarden, van welke vorm ook, uitgegeven door Belgische of buitenlandse emittenten.
 3.    Het toestaan van leningen en kredietopeningen aan rechtspersonen en ondernemingen of particulieren, in

 *16300107*
Neergelegd
04-01-2016

0645524112

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

eender welke vorm; het zich borg stellen of aval verlenen, het verlenen van zakelijke borgen op haar activa, in de
meest ruime zin; alle handelsoperaties en financiële operaties verrichten, behalve deze die wettelijk
voorbehouden zijn aan depositobanken, houders van deposito’s op korte termijn, spaarkassen,
hypotheekmaatschappijen en kapitalisatieondernemingen.
II.    VOOR EIGEN REKENING, VOOR REKENING VAN DERDEN OF IN DEELNEMING MET DERDEN
1.    Algemene dienstverlening en bijstand aan zelfstandige verpleegkundigen;
 2.    Organiseren en bijhouden administratie van zelfstandige verpleegkundigen;
 3.    Permanent beheren van en werken met de gegevensverwerkende apparatuur van derden;
 4.    Diverse administratieve activiteiten ten behoeve van derden;
 5.    Ondersteunende activiteiten ten behoeve van derden;
 6.    Het verlenen van diensten en adviezen aan derden;
 7.    Het verwerven van participaties, in eender welke vorm, in alle bestaande of op te richten rechtspersonen of
ondernemingen; het stimuleren, plannen en coördineren van de ontwikkeling van voormelde rechtspersonen of
ondernemingen;
 8.    Het waarnemen van bestuursopdrachten en –mandaten, het uitoefenen van opdrachten en functies;
 9.    Het onderzoek, de ontwikkeling, de vervaardiging of commercialisering van nieuwe producten en
technologieën en hun toepassingen; het ontwikkelen, kopen, verkopen, in licentie nemen of geven van octrooien,
knowhow en aanverwante immateriële vaste activa;
 10.    De aan- en verkoop, evenals de in- en uitvoer van om het even welke goederen.
III.    BIJZONDERE BEPALINGEN
De vennootschap mag haar doel verwezenlijken zowel in België als in het buitenland, op alle wijzen en manieren,
die zij het best geschikt zou achten. 
De vennootschap kan in het algemeen alle commerciële, industriële, financiële, roerende of onroerende
handelingen verrichten in rechtstreeks of onrechtstreeks verband met haar maatschappelijk doel of welke van
aard zouden zijn de verwezenlijking ervan geheel of gedeeltelijk te vergemakkelijken; ze kan leningen of
schulden aangaan bij derden (met inbegrip van haar vennoten en haar zaakvoerders) en kan alle kosten maken
en investeringen doen die zij nodig of wenselijk acht.
De vennootschap mag evenwel geenszins aan vermogensbeheer of beleggingsadvies doen als bedoeld in de
Wetten en Koninklijke Besluiten op de financiële transacties en de financiële markten en over het
vermogensbeheer en het beleggingsadvies.
De vennootschap zal zich bovendien dienen te onthouden van werkzaamheden die onderworpen zijn aan
reglementaire bepalingen, voor zover de vennootschap zelf niet aan deze bepalingen voldoet.
De vennootschap mag betrokken zijn bij wijze van inbreng, fusie, inschrijving of op elke andere wijze in
ondernemingen, verenigingen of vennootschappen, die een gelijkaardig, soortgelijk of samenhangend doel
hebben of die nuttig zijn voor de verwezenlijking van het geheel of een gedeelte van haar maatschappelijk doel.
De vennootschap kan zowel tot waarborg van eigen verbintenissen als tot waarborg van verbintenissen van
derden borg stellen, onder meer door haar goederen in hypotheek of in pand te geven, inclusief de eigen
handelszaak.
Artikel 4
De vennootschap wordt opgericht voor onbepaalde duur.
II.    MAATSCHAPPELIJK KAPITAAL
Artikel 5
Bij de oprichting van de vennootschap wordt het maatschappelijk kapitaal vastgesteld op 1.500,00 EUR.  Het
kapitaal is vertegenwoordigd door 150 aandelen zonder vermelding van nominale waarde, die ieder 1/150ste van
het maatschappelijk kapitaal vertegenwoordigen.
Op het kapitaal werd als volgt ingeschreven door de oprichters van de vennootschap:
-    door de heer Bert DAMMAN, voornoemd, werd ingeschreven op 75 aandelen, waarvoor 750,00 EUR werd
betaald;
 -    door de heer Sterling DE STAEBEL voornoemd, werd ingeschreven op 75 aandelen, waarvoor 750,00 EUR
werd betaald.
III.    VENNOTEN
Artikel 6
6.1. Algemeen
 Alle oprichters zijn vennoten en ieders aandeel in de vennootschap wordt bepaald volgens de inbreng van de
vennoten.
De vennoten zijn hoofdelijk en onbeperkt aansprakelijk voor alle verbintenissen die namens de vennootschap zijn
aangegaan. De professionele aansprakelijkheid van iedere vennoot blijft evenwel individueel.
De vennoten zullen in de verliezen bijdragen in verhouding tot hun inbreng en zullen de winsten in dezelfde
verhouding verdelen. Dit alles tenzij expliciete andersluidende beslissing van de algemene vergadering.
6.2. Overgang van de aandelen onder de levenden
 Een vennoot kan zijn aandelen in de vennootschap onder de levenden overdragen aan een medevennoot of aan
een derde, onder voorbehoud van hetgeen onder 6.5. staat vermeld.
6.3. Vorm van de overdracht
 Elke overdracht van aandelen geschiedt bij toepassing van artikel 1690 van het Burgerlijk Wetboek.
6.4. Overgang van aandelen in geval van overlijden
 In geval van overlijden van een vennoot zal de vennootschap niet van rechtswege ontbonden zijn, doch zal de
vennootschap worden voortgezet tussen de overlevende vennoten op basis van de bestaande proportionaliteit en
dit na uitkering van een scheidingsaandeel aan de erfgenamen. Dit scheidingsaandeel wordt bepaald op datum

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

van overlijden en wordt betaald door de vennootschap en bepaald in functie van het eigen vermogen van de
vennootschap zoals dit blijkt uit de laatst goedgekeurde balans of bij gebreke daaraan, op basis van de
kapitaalwaarde van de betreffende aandelen.
6.5. Voorkeurrecht van de vennoten
 De aandelen kunnen pas worden overgedragen nadat zij bij voorkeur voor overname zijn aangeboden aan de
vennoten.
Daartoe moeten volgende regels worden nageleefd:
De vennoot die één of meer aandelen wil overlaten aan een andere vennoot of een derde, moet de zaakvoerder
schriftelijk inlichten.
In deze kennisgeving vermeldt hij het aantal, de voorgestelde overnameprijs, alsook de naam, de voornamen,
beroep en woonplaats of de benaming, rechtsvorm en zetel van de voorgestelde overnemende vennoot.
Binnen vijftien dagen na de datum van de verzending van deze kennisgeving, maakt de zaakvoerder de inhoud
van dit schrijven aan de andere vennoten bekend.
Na deze bekendmakingen wordt aan de bestaande vennoten de kans gegeven om bij voorkeur zij in eigendom
bezitten.
Indien één of meer vennoten het hun geboden voorrecht niet uitoefenen, verhoogt hun verzaking het recht van de
andere vennoten.
Het overblijvende aandeel of aantal aandelen wordt, indien er geen evenredige verdeling mogelijk is tussen de
gegadigden vennoten, gesplitst in aandelenfracties tot de evenredigheid is bereikt, waarna alle aandelen worden
gelijkgeschakeld door uitgifte van nieuwe effecten gelijk aan het kleinste onderdeel en omwisseling van de
bestaande aandelen of fracties van aandelen tegen even zoveel nieuwe aandelen als er onderaandelen nodig
zijn om een volledig aandeel te vormen.
De vennoot die van zijn recht van voorkeur gebruik wil maken, moet er, op straffe van verval, de zaakvoerder
over inlichten binnen vijftien dagen, volgend op de dag van de verzending van de voormelde bekendmaking
gedaan door de zaakvoerder.
 Indien geen van de vennoten zijn voorkeurrecht uitoefent, worden de door de overlater voorgestelde
overnemers/kandidaat-vennoten eigenaar van de bedoelde aandelen tenzij de algemene vergadering bij
bijzondere meerderheid door deze statuten opgelegd deze overnemer afwijst als vennoot.
Daartoe moet de zaakvoerder het voorstel van overdracht op de agenda plaatsen van een bijzondere algemene
vergadering, die in elk geval moet worden gehouden binnen drie weken na ontvangst van de kennisgeving door
de vennoot die zijn aandelen wenst over te dragen.
 Indien de vergadering de voorgestelde overnemers afwijst, moet dezelfde vergadering besluiten dat het recht op
overname van het aandeel van de uittredende vennoot definitief is en moet zij een kandidaat-overnemer
aanwijzen die bereid is de aandelen over te nemen tegen de waarde van het scheidingsaandeel zoals dit hierna
wordt uiteengezet. Wordt de door de algemene vergadering aangewezen kandidaat-overnemer binnen veertien
dagen na zijn aanwezing niet bereid gevonden tot de overname van de aandelen, dan heeft de uittredende
vennoot of diens vertegenwoordiger recht op de waarde van de aandelen. De waarde van deze aandelen wordt
door de betrokken partijen vrij bepaald. Bij gebreke aan een akkoord wordt de prijs vastgesteld door twee
deskundigen van wie er één wordt aangewezen door de vennootschap en één door de uittredende vennoot.
Komen de twee deskundigen niet tot een akkoord, dan duiden zij een scheidsrechter aan die de prijs definitief zal
vaststellen en tegen wiens besluit er geen beroep openstaat.
Raken ze het niet eens over de aanstelling van een scheidsrechter, dan zal deze op verzoek van de meest
gerede partij aangeduid worden door de voorzitter van de rechtbank van koophandel van het rechtsgebied waarin
de vennootschap haar zetel heeft.
De waardebepaling en het akkoord tussen de partijen moet ten laatste zes maanden na de uittreding vastgesteld
zijn.
IV.    BESTUUR – VERTEGENWOORDIGING – CONTROLE
Artikel 7
Het bestuur van de vennootschap wordt waargenomen door één of meerdere zaakvoerders, al dan niet
vennoten. Een zaakvoerder kan te allen tijde worden ontslagen door een besluit van de algemene vergadering
genomen met gewone meerderheid van stemmen.
Iedere zaakvoerder is afzonderlijk bevoegd alle handelingen van intern bestuur te verrichten die nodig of dienstig
zijn tot de verwezenlijking van het doel van de vennootschap, met uitzondering van die handelingen waarvoor
volgens de wet of volgens de statuten alleen de algemene vergadering bevoegd is.
Artikel 8
Het mandaat van de zaakvoerder(s) is onbezoldigd. Aan de zaakvoerder kan evenwel, onverminderd de
vergoeding van zijn kosten, een bezoldiging worden toegekend waarvan het bedrag door de vergadering van de
vennoten zal worden vastgesteld.
Artikel 9
Elke zaakvoerder vertegenwoordigt de vennootschap tegenover derden en in rechte als eiser of als verweerder.
Artikel 10
Iedere vennoot heeft individueel de onderzoeks- en controlebevoegdheid, waardoor hij onder meer het recht
heeft te allen tijde ter plaatse inzage te nemen van de boeken, brieven, notulen en, in het algemeen, alle
documenten en geschriften van de vennootschap. Iedere vennoot kan zich hierbij laten bijstaan of
vertegenwoordigen door een externe accountant.

 V.    ALGEMENE VERGADERING VAN DE VENNOTEN
Artikel 11

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

De algemene vergadering, rechtsgeldig samengesteld, vertegenwoordigt alle vennoten.
De algemene vergadering beslist onder meer over:
 -    de aanvaarding van nieuwe vennoten;
 -    de goedkeuring van de jaarrekening en de aanwending van de winst;
 -    de wijziging van de statuten.
Artikel 12
De jaarvergadering wordt gehouden op de 3e vrijdag van de maand juni om 11.00 uur, of indien die dag een
wettelijke feestdag is, op de eerstvolgende werkdag, op de maatschappelijke zetel van de vennootschap of op
elke andere plaats in de bijeenroeping aangeduid.
De algemene vergadering kan in bijzondere of buitengewone algemene vergadering worden bijeengeroepen door
iedere vennoot die oordeelt dat het belang van de vennootschap dat vereist.
De zaakvoerders zijn verplicht een algemene vergadering bijeen te roepen binnen de drie weken na het daartoe
strekkende verzoek, wanneer een vennoot of vennoten die 20 (twintig) % van het maatschappelijk kapitaal
vertegenwoordigen het vraagt.
Artikel 13
Om geldig te kunnen beraadslagen en besluiten moeten alle vennoten minstens acht dagen voor de vergadering
uitgenodigd worden met opgave van de agenda. Voor alle andere algemene vergaderingen dan de jaarlijkse
gewone algemene vergadering en de algemene vergadering waar uitsluitend over benoemingen en/of ontslag
van een of meerdere zaakvoerders wordt beslist, dient de uitnodiging aangetekend te worden verstuurd.
Ieder aandeel geeft recht op één stem.
De beslissingen van de algemene vergadering worden genomen bij gewone meerderheid van de aanwezige
stemmen, behoudens andersluidende bepaling in deze statuten.
VI.    BOEKJAAR – JAARREKENING – RESULTAAT
Artikel 14
Het maatschappelijk boekjaar vangt aan op 1 januari en eindigt op 31 december van ieder jaar. 
Op 31 december van elk jaar zal door de zaakvoerder(s) een inventaris en een jaarrekening, omvattende onder
meer een balans en resultatenrekening, worden opgesteld volgens de terzake geldende wettelijke bepalingen,
die ter goedkeuring zal worden voorgelegd aan de daaropvolgende jaarvergadering.
Artikel 15
Van de winst van het boekjaar worden, ter vaststelling van de nettowinst, de algemene onkosten, de nodige
afschrijvingen, de fiscale en andere voorzieningen, de waardecorrecties en de gebeurlijke overgedragen
verliezen afgetrokken.  Het saldo geeft de nettowinst aan.
Van de nettowinst kan de algemene vergadering beslissen aan de vennoten een vergoeding toe te kennen.  De
nettowinst wordt vervolgens gereserveerd met het oog op de verwezenlijking van het maatschappelijk doel.
Gebeurlijke verliezen worden door de vennoten gedragen in dezelfde verhouding als deze waarin ze in de winst
gerechtigd zijn.
Over de winstverdeling en de reservevorming zal beslist worden door de algemene vergadering. Het eenparig
akkoord van de vennoten is vereist.
  
 VII.    ONTBINDING – VEREFFENING
Artikel 16
De vennootschap wordt ontbonden overeenkomstig de gronden van het gemeen recht en wanneer de algemene
vergadering daartoe besluit met een meerderheid van 4/5 (vier vijfden) van de aanwezige stemmen.
Ingeval van ontbinding van de vennootschap, voor om het even welke reden en op om het even welk ogenblik,
zal deze doorgevoerd worden door de zorgen van (één van) de zaakvoerder(s), tenzij de algemene vergadering
één of meerdere vereffenaars zou benoemen, waarvan de bevoegdheden en de bezoldiging door de vergadering
zullen bepaald worden.
Het eventueel batig saldo van de vereffening zal verdeeld worden onder de vennoten overeenkomstig hun
oorspronkelijke inbreng.
VIII.    WIJZIGING VAN DE STATUTEN
Artikel 17
De vennoten kunnen, in algemene vergadering verenigd en besluitend met een meerderheid van 4/5 (vier vijfden)
van de aanwezige stemmen, aan onderhavige statuten alle wijzigingen aanbrengen die zij geschikt achten.
Zij kunnen onder meer het doel uitbreiden of beperken, de naam wijzigen, de vertegenwoordiging van de
vennootschap veranderen, het kapitaal verhogen of verlagen, nieuwe vennoten aannemen of besluiten tot
omzetting in een vennootschap met een andere rechtsvorm, voor zover deze handelingen haar niet verboden zijn
krachtens de wet.
IX.    OVERIGE BEPALINGEN
Artikel 18
De bepalingen van het Wetboek van Vennootschappen en de uitvoeringsbesluiten van dit Wetboek zijn van
toepassing op de vennootschap.
Alle statutaire bepalingen die niet in overeenstemming zouden zijn met de dwingende bepalingen van het
Wetboek van Vennootschappen zullen als ongeschreven worden beschouwd .  Dit heeft in geen geval de
nietigheid van de vennootschap tot gevolg.
Artikel 19
De geschillen tussen de vennoten omtrent de toepassing van de statuten die vatbaar zijn voor arbitrage zullen
worden beslecht door een college van drie arbiters die door de partijen worden aangeduid overeenkomstig de
bepalingen van het Gerechtelijk Wetboek.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

DIVERSE BEPALINGEN
Het eerste boekjaar van de vennootschap vangt aan op 1 januari 2016 en eindigt op 31 december 2016.
De eerste jaarvergadering zal gehouden worden in 2017.
Alle in naam van de vennootschap in oprichting aangegane verbintenissen worden thans door de vennootschap
uitdrukkelijk overgenomen en bekrachtigd.
Als (niet-statutaire) zaakvoerder van de vennootschap wordt benoemd, voor de duur van de vennootschap en
met volledige externe vertegenwoordigingsbevoegdheid overeenkomstig artikel 9 van de statuten:
-    de heer Bert DAMMAN, voornoemd;
 -    de heer Sterling DE STAEBEL, voornoemd.
De mandaten zijn onbezoldigd, behoudens andersluidende bepaling van de algemene vergadering.
Bijzondere volmacht wordt verleend aan BVBA OPTIMUS ACCOUNTANCY, met adres te 8700 Tielt,
Wingensesteenweg 37 om, namens en voor rekening van de vennootschap, naar aanleiding van haar oprichting
door bemiddeling van een erkend ondernemingsloket naar keuze, alle wettelijke en administratieve formaliteiten
te laten uitvoeren in de “Kruispuntbank van Ondernemingen”, alsook bij de diensten van de belasting over de
toegevoegde waarde. 
Aldus opgemaakt te Moorslede op 23 december 2015 in vier exemplaren, waarvan één origineel exemplaar is
bestemd voor iedere partij, en twee originele bestemd zijn voor het vervullen van de administratieve formaliteiten,
waaronder de neerlegging ter registratie. Iedere partij verklaart een door alle partijen ondertekend exemplaar te
hebben ontvangen.
Bert Damman
 Oprichter
Sterling De Staebel
 Oprichter

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

1/
20

16
 - 

An
ne

xe
s 

du
 M

on
ite

ur
 b

el
ge

 


