





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

MOD. 2.2

Ondernemingsnummer :
Benaming (voluit) : DAMIAAN

(verkort) :

Private stichtingRechtsvorm :

(volledig adres)
Zetel : Sint-Antoniusberg 11

3000 Leuven

OprichtingOnderwerp akte :

Heden, achtentwintig juni tweeduizend zestien.
Is voor ons, Meester Charles DECKERS, geassocieerd notaris, te 2018 Antwerpen,
Broederminstraat 9, verschenen:
De vereniging zonder winstoogmerk “Vereniging der Paters der Heilige Harten”, gevestigd te 3000
Leuven, Sint-Antoniusberg 11, met ondernemingsnummer 0406.870.953.
Hierna genoemd “de oprichtster”.
Volmacht
De voornoemde comparant wordt alhier vertegenwoordigd door mejuffrouw DIERCKX Stephanie,
van Belgische nationaliteit, wonende te 2060 Antwerpen, Geulincxstraat 7, ingevolge de aan deze
akte gehechte onderhandse volmacht.
HOOFDSTUK I. – VOORAFGAANDE VERKLARINGEN
Die mij, notaris, heeft verzocht de authentieke akte te verlijden tot oprichting van een private
stichting, waarvan zij de statuten heeft vastgelegd zoals hierna volgt.
Deze statuten zullen worden neergelegd op de griffie van de rechtbank van koophandel van het
arrondissement waar de stichting haar zetel heeft.
Zij worden ook bekendgemaakt door publicatie in de Bijlagen tot het Belgisch Staatsblad.
De oprichtster verklaart een inbreng te doen in de stichting van honderdduizend euro (€ 100.000,00),
op de rekening met nummer 521-0709355-14, op naam van de stichting, bij VAN LANSCHOT
BANKIERS, gevestigd te 2018 Antwerpen, Desguinlei 50.
De oprichtster verklaart wel te hebben overwogen dat de stichting met de voornoemde middelen en
deze die er in de toekomst aan toegevoegd worden, leefbaar is.
HOOFDSTUK II. - STATUTEN
Artikel 1. Naam
De private stichting draagt de naam “Damiaan”.
Alle akten, facturen, aankondigingen, bekendmakingen en andere stukken die uitgaan van een
private stichting moeten de naam ervan vermelden, onmiddellijk voorafgegaan of gevolgd door de
woorden “private stichting”, alsook het adres van de zetel ervan.
Artikel 2. Zetel
De zetel van de stichting is gevestigd te 3000 Leuven, Sint-Antoniusberg 11.
De raad van bestuur mag de zetel binnen België verplaatsen en waar dan ook bijkantoren en andere
centra van werkzaamheden oprichten, rekening houdende met de taalwetgeving.
Iedere verandering van de zetel van de private stichting wordt in de bijlagen tot het Belgisch
Staatsblad bekendgemaakt door toedoen van de bestuurders.
Artikel 3. Duur
De stichting bestaat voor onbepaalde duur.
Zij eindigt wanneer zij niet meer in staat is om het nagestreefde doel te bereiken of de middelen die
haar ter beschikking zijn gesteld om haar doel te verwezenlijken zijn uitgeput.
Artikel 4. Doel van de stichting
De private stichting heeft tot doel:
- het uitdragen van de geestelijke boodschap van Pater Damiaan en het verschaffen van de

 *16314175*
Neergelegd
01-07-2016

0657901213

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

middelen daartoe;
- het materieel, financieel en medisch ondersteunen van de leden van de Vlaamse Provincie van de
Congregatie van de Paters der Heilige Harten.
Hiertoe kan de private stichting alle relevante handelingen stellen, waaronder begrepen doch niet
beperkt tot:
- financiële middelen ter beschikking stellen, zelf alle materiaal en apparatuur aankopen en deze
uitlenen en ter beschikking stellen van derden, zowel juridische als fysieke personen, op gelijk welke
wijze, zoals bijvoorbeeld door huur, uitlenen en door gebruiksrechten toe te staan, voor de termijn en
onder de voorwaarden die de raad van bestuur zal bepalen.
- het inzamelen van middelen (geldelijke of andere) en/of het organiseren van inzamelacties met het
oog op het ondersteunen van de goede doelen;
- het in ondergeschikte orde voeren van commerciële activiteiten met het louter oog op het
verwerven van middelen ter ondersteuning van de goede doelen;
- het ontvangen van schenkingen en het stellen van alle juridische of feitelijke handelingen,
inbegrepen het onderschrijven van huurovereenkomsten, kredieten, het aangaan van leasings, aan-
en verkoop van zakelijke rechten met betrekking tot lichamelijke of onlichamelijke roerende en
onroerende goederen; dit alles in het kader van het beheer van de geschonken middelen in het licht
van de goede doelen.
De private stichting kan haar vermogen verwerven door de aanvaarding van schenkingen en legaten
en door het stellen van handelingen die geldelijk voordeel opleveren ter verwezenlijking van het doel
(zoals verhuur van roerende of onroerende goederen). In dit verband zal de private stichting zich
onthouden van het in eigen naam exploiteren van een onderneming. De private stichting zal zich
evenmin hoofdzakelijk bezighouden met verrichtingen die aangemerkt kunnen worden als zijnde
winstgevend. Verrichtingen die slechts bijkomstig op nijverheids- of handelsverrichtingen betrekking
hebben of die niet volgens nijverheids- of handelsmethoden worden uitgevoerd zijn wel toegelaten
indien en in de mate waarin zij bijdragen tot de realisatie van het belangeloos doel. De private
stichting bepaalt via haar bestuur op een volledige discretionaire wijze welk deel van haar vermogen
op welke wijze wordt besteed binnen het raam van het hierboven vermelde doel. De enige beperking
van de discretionaire beoordeling van het bestuur ligt in het absolute verbod voor de private stichting
om stoffelijk voordeel te verschaffen aan de stichter, de bestuurders of enig ander persoon, behalve
indien dit kadert in de verwezenlijking van het belangeloos doel. De raad van bestuur beslist tevens
wanneer naar hun inzicht het belangeloos doel is verwezenlijkt. De private stichting dient haar
vermogen te beheren zoals een normaal voorzichtige private stichting dit zou doen. In dit kader kan
de private stichting in België zowel als in het buitenland, alle roerende, onroerende en financiële
handelingen en activiteiten verrichten of verbintenissen aangaan die zij daartoe rechtstreeks of
onrechtstreeks, geheel of gedeeltelijk, nodig of nuttig acht. De private stichting kan ook alle
handelingen stellen die rechtstreeks of onrechtstreeks betrekking hebben op haar doel. Zij kan
inzonderheid haar medewerking verlenen en deelnemen aan iedere activiteit die met haar doel
overeenstemt.
Artikel 5. Raad van bestuur
De raad van bestuur bestaat uit minstens drie personen.
Daarvan zullen steeds minimum drie “externe” bestuurders zijn die niet behoren tot de Provinciale
Raad van de Paters der Heilige Harten.  Deze externe bestuurders worden elk voor tien jaar
benoemd en hun termijn kan maximaal éénmaal verlengd worden voor dezelfde duur.
De eerste bestuurders worden benoemd door de oprichtster.
Bestuurders kunnen zowel natuurlijke personen als rechtspersonen zijn. Wanneer een rechtspersoon
aangewezen wordt tot bestuurder, benoemt deze één vaste vertegenwoordiger die belast wordt met
de uitvoering van de opdracht in naam en voor rekening van de rechtspersoon. Deze laatste mag zijn
vertegenwoordiger niet ontslaan zonder tegelijk een opvolger te benoemen. Voor de benoeming en
beëindiging van de opdracht van de vaste vertegenwoordiger gelden dezelfde regels van
openbaarmaking alsof hij deze opdracht in eigen naam en voor eigen rekening zou vervullen.
Het mandaat van bestuurder is onbezoldigd, tenzij de raad van bestuur er anders over beslist onder
meer om de continuïteit te kunnen garanderen naar de volgende generaties.
Indien een bezoldiging wordt toegekend of indien werkelijk gemaakte kosten worden terugbetaald, is
dit onder geen beding te beschouwen als een stoffelijk voordeel waaromtrent de toekenning is
verboden ingevolge het doel van de private stichting.
Het bestuurdersmandaat eindigt:
- door vrijwillig aftreden;
- door het verstrijken van de termijn van het bestuursmandaat;
- door overlijden;
- door ontslag door de raad van bestuur wegens een zwaarwichtige reden die hiertoe dient te
beslissen met unanimiteit (met uitzondering van de geviseerde bestuurder) in een voltallige
vergadering;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

- door besluit tot afzetting vanwege de rechtbank van eerste aanleg van het arrondissement waar de
private stichting haar zetel heeft, in de gevallen bij de wet of de statuten bepaald, ingeval van
kennelijke nalatigheid, of de aanwending van goederen van de stichting voor een doel in strijd met
hun bestemming of voor een doel in strijd met de wet of openbare orde. In dat geval benoemt de
rechtbank nieuwe bestuurders conform de statuten;
- door fysische of geestelijke onbekwaamheid vastgesteld door twee geneesheren.
Indien ingevolge het einde van een bestuursmandaat het aantal bestuurders minder dan drie
bedraagt, voorzien de overblijvende bestuurders in zijn vervanging in afwachting van de beslissing
tot benoeming van een nieuwe bestuurder.
De voorzitter en de afgevaardigde bestuurder(s) worden benoemd door de raad van bestuur onder
zijn leden; zij kunnen echter voor de eerste maal benoemd worden bij de akte van oprichting van de
stichting. Indien de voorzitter in de uitoefening van zijn functie belet is, wordt hij vervangen door de
jongste pater van de aanwezige bestuurders. Indien één of meer bestuurders rechtspersonen zijn,
zal de leeftijd van de vaste vertegenwoordiger die de bestuurder-rechtspersoon vertegenwoordigt,
determinerend zijn.
De besluiten worden bij proces-verbaal vastgesteld in een notulenregister en ondertekend door de
meerderheid van de aanwezige leden.
Afschriften of uittreksels van die notulen worden ondertekend door de bestuurder(s) die de stichting
extern (kunnen) vertegenwoordigen.
In geval dringende noodzakelijkheid en het belang van de stichting dit vereisen, kunnen de besluiten
van de raad van bestuur worden genomen bij éénparig schriftelijk akkoord van de bestuurders. Die
procedure kan echter niet worden gevolgd voor de vaststelling van de jaarrekening.
Een bestuurder die belet is, kan op iedere door de wet toegelaten wijze volmacht geven aan een
andere bestuurder. Een bestuurder kan drager zijn van meerdere volmachten.
Artikel 6. Aansprakelijkheid
De private stichting is aansprakelijk voor fouten die kunnen worden toegerekend aan haar
aangestelden of aan de organen waardoor zij handelt.
De bestuurders (of hun vast vertegenwoordiger) en de personen belast met het dagelijks bestuur
gaan in die hoedanigheid geen enkele persoonlijke verplichting aan inzake de verbintenissen van de
private stichting. Zij zijn alleen verantwoordelijk voor de vervulling van hun opgedragen taak en voor
de fouten in hun bestuur.
Artikel 7. Vergaderingen van de raad van bestuur
De raad van bestuur komt bijeen telkens wanneer een bestuurslid het nodig acht en ten minste een
keer per jaar.
De raad van bestuur wordt samengeroepen door de voorzitter of door twee bestuurders telkens het
belang van de stichting dit vereist.
De voorzitter van de raad van bestuur verstuurt de oproepingen ten minste vijftien dagen voor de
vergadering naar de bestuurders, behoudens in het geval van hoogdringendheid, waarvan
verantwoording moet worden gegeven in de notulen van de vergadering.
De oproepingen bevatten de agenda, de datum, de plaats en het uur van de vergadering en worden
verzonden bij brief, telefax of via e-mail.
Zij worden eveneens verstuurd naar het controle-orgaan, als dit orgaan wettelijk vereist is.
De oproepingen worden geacht gedaan te zijn bij hun verzending.
Wanneer alle leden van de raad aanwezig of geldig vertegenwoordigd zijn, moet geen bewijs worden
geleverd van een voorafgaandelijke oproeping.
De vergaderingen worden gehouden op de zetel van de private stichting of op de plaats, in België of
bij uitzondering in het buitenland, die is aangeduid in de oproeping.
Bijeenkomsten van de raad van bestuur kunnen geldig gehouden worden bij wijze van tele- en
videoconferentie.
Ze worden voorgezeten door de voorzitter van de raad, of wanneer deze verhinderd is of er geen
voorzitter werd benoemd, door de jongste pater van de aanwezige bestuurders.
Artikel 8. Besluitvorming – vertegenwoordiging van de afwezige leden
a) Behalve ingeval van overmacht, kan de raad slechts beraad-slagen en besluiten nemen indien ten
minste de helft van zijn leden aanwezig of vertegenwoordigd is.
In de gevallen waarin het controleorgaan beschikt over een vetorecht dient het controleorgaan
aanwezig of geldig vertegenwoordigd te zijn.
Indien deze voorwaarde niet is vervuld, kan een nieuwe vergadering worden samengeroepen die
geldig zal beraadslagen en beslissen over de punten die op de agenda van de vorige vergadering
voorkwamen, ongeacht het aantal bestuurders.
Iedere bestuurder en het controleorgaan kan aan een ander lid van de raad van bestuur volmacht
geven om hem te vertegenwoordigen op een bepaalde vergadering van de raad van bestuur.
Een bestuurder kan drager zijn van meerdere volmachten.
b) De besluiten van de raad van bestuur worden genomen met gewone meerderheid van stemmen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

Ieder lid van de raad van bestuur heeft één stem.
Indien op een rechtsgeldig gehouden raad van bestuur één of meer bestuurders of hun
volmachtdragers zich onthouden bij de stemming, dan worden de besluiten geldig genomen met de
meerderheid van de andere aanwezige of vertegenwoordigde leden van de raad van bestuur.
Ingeval van staking van stemmen heeft de voorzitter een doorslaggevende stem.
c) In uitzonderlijke gevallen, wanneer de dringende noodzakelijkheid en het belang van de private
stichting het vereisen, kunnen de besluiten van de raad van bestuur worden genomen bij eenparig
schriftelijk akkoord van de bestuurders.  Zij worden gedateerd op de dag dat de laatste bestuurder
het betreffende document ondertekent.
Artikel 9. Belangenconflict
Indien een bestuurder, rechtstreeks of onrechtstreeks, een persoonlijk of vermogensrechtelijk belang
heeft dat strijdig is met een beslissing of een verrichting die tot de bevoegdheid behoort van de raad
van bestuur, moet hij dit mededelen aan de andere bestuurders vóór de raad van bestuur een besluit
neemt.
De bestuurder met het tegenstrijdig belang verwijdert zich uit de vergadering en onthoudt zich van de
bespreking van en de beraadslaging over de aangelegenheid waarop de tegenstrijdigheid betrekking
heeft.
In dat geval neemt de betrokken bestuurder evenmin deel aan de stemming over het betreffende
agendapunt en dient de raad van bestuur hierover te besluiten met éénparigheid van stemmen. De
betrokken bestuurder zal zich eveneens onthouden van enige tussenkomst als vertegenwoordiger
van de stichting voor de uitvoering van het genomen besluit.
Artikel 10. Intern bestuur
10.1.  Algemeen:
De raad van bestuur is bevoegd om, binnen de perken van de wettelijke bepalingen, de
doelsomschrijving van de stichting en de statuten, alle handelingen te verrichten die nodig of nuttig
zijn tot verwezenlijking van het doel van de private stichting.
De bestuurders kunnen overeenkomen om de bestuurstaken onder elkaar te verdelen. Deze
verdeling kan niet aan derden worden tegengeworpen, zelfs niet indien zij is bekendgemaakt.
10.2. Dagelijks bestuur
Bij gebrek aan wettelijke omschrijving van wat het ‘dagelijks bestuur’ omvat, worden tot daden van
dagelijks bestuur gerekend alle handelingen die dag aan dag moeten worden verricht om  de
normale gang van zaken van de stichting te verzekeren en die wegens hun minder belang, als
wegens de noodzakelijkheid een onverwijlde beslissing te nemen, het optreden van de raad van
bestuur niet vereisen of niet wenselijk maken.
De raad van bestuur kan aan één of meerdere personen, al dan niet lid van de raad, het dagelijks
bestuur van de private stichting opdragen, evenals de vertegenwoordiging van de stichting in zaken
van dagelijks bestuur.
De raad van bestuur beslist omtrent hun benoeming, hun ontslag, hun bevoegdheid en bepaalt of zij
alleen, gezamenlijk dan wel als college handelen.
Het dagelijks bestuur van deze stichting omvat enkel de uitvoering van betaalopdrachten.
Betaalverrichtingen tot vijfduizend (5.000) euro, kunnen door de dagelijkse bestuurder alleen gedaan
worden, maar dienen op de eerstvolgende raad van bestuur ter inzage voorgelegd te worden aan de
leden. Voor een betaalverrichting van meer dan vijfduizend (5.000) euro is steeds de tweede
handtekening van de voorzitter van de raad van bestuur vereist.
Desgevallend kan de raad van bestuur hun vertegenwoordigingsbevoegdheid verder beperken. Deze
beperkingen kunnen niet aan derden worden tegengeworpen, zelfs indien zij zijn bekendgemaakt.
Indien een bestuurder wordt belast met het dagelijks bestuur, dan zal hij deze functie uitoefenen
onder de titel van afgevaardigd bestuurder.
De benoeming van de persoon of personen belast met het dagelijks bestuur en hun
ambtsbeëindiging worden openbaar gemaakt door neerlegging in het stichtingsdossier ter griffie van
de rechtbank van koophandel en door publicatie in de Bijlagen bij het Belgisch Staatsblad.
10.3. Delegatie van machten
De raad van bestuur, kan in het kader van dit bestuur bijzondere en bepaalde machten delegeren
aan één of meerdere personen, naar hun keuze.
De gevolmachtigden verbinden de private stichting binnen de perken van de hen verleende
volmacht, onverminderd de verant-woordelijkheid van de lastgever ingeval van overdreven volmacht.
Artikel 11. Externe vertegenwoordiging
De raad van bestuur vertegenwoordigt de stichting jegens derden en in rechte als eiser of als
verweerder.
Onverminderd deze algemene vertegenwoordigingsmacht van de raad van bestuur als college,
handelend bij meerderheid van zijn leden, zal zowel voor alle handelingen van dagelijks bestuur als
deze die er buiten vallen, de stichting tegenover derden geldig vertegenwoordigd en verbonden zijn
door hetzij één afgevaardigde bestuurder alleen hetzij twee bestuurders samen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

Binnen het dagelijks bestuur kan de stichting bovendien worden vertegenwoordigd door de hiertoe
aangestelde(n), die alleen of gezamenlijk optreden zoals bepaald bij hun aanstelling.
De organen die overeenkomstig het voorgaande de stichting vertegenwoordigen, kunnen
gevolmachtigden aanstellen.
Alleen bijzondere volmachten voor bepaalde of voor een reeks bepaalde rechtshandelingen zijn
geoorloofd. De gevolmachtigden verbinden de stichting binnen de perken van de hen verleende
volmacht, onverminderd de verantwoordelijkheid van de volmachtgever in geval van overdreven
volmacht.
Artikel 12. Notulen
Van de besluiten van de raad van bestuur worden notulen gehouden, die worden ingeschreven of
ingelast in een bijzonder register en ondertekend door de meerderheid van de aanwezige leden van
de raad.
Afschriften of uittreksels hiervan worden ondertekend door de bevoegde organen van
vertegenwoordiging.
Artikel 13 - Controle – wijze van benoeming
De controle op de verrichtingen van de private stichting wordt aan één of meer commissarissen
opgedragen indien de stichting daartoe verplicht is of indien de raad van bestuur daartoe beslist.
De raad van bestuur bepaalt het aantal commissarissen en stelt hun bezoldiging vast. Zij worden
benoemd voor een hernieuwbare termijn van drie jaar.
Artikel 14. Jaarrekening
Bij het einde van elk boekjaar wordt door de raad van bestuur de jaarrekening van het voorbije
boekjaar opgesteld en de begroting van het volgende boekjaar opgemaakt conform de wet. Zij
worden aan de goedkeuring van de raad van bestuur onderworpen.
Wanneer de activa van de stichting bij het afsluiten van het boekjaar meer dan vijfentwintigduizend
euro bedragen, worden de jaarrekening en de begroting binnen dertig dagen na de goedkeuring
ervan door de raad van bestuur neergelegd bij de Balanscentrale van de Nationale Bank van België.
Een lijst van bestuurders en eventueel commissarissen van de stichting en desgevallend het verslag
van de commissarissen dienen samen met deze jaarrekening neergelegd te worden.
Artikel 15. Boekjaar
Het boekjaar begint op één januari en eindigt op eenendertig december van ieder jaar. Het eerste
boekjaar loopt door tot en met 31 december 2017.
Artikel 16. Wijziging van de statuten
De statuten kunnen worden gewijzigd bij besluit van de raad van bestuur, genomen met gewone
meerderheid.
Tenzij het gaat om een wijziging van de naam of een verplaatsing van de zetel van de private
stichting kunnen de statuten slechts gewijzigd worden bij authentieke akte.
Indien ongewijzigde handhaving van de statuten gevolgen zou hebben die de stichters bij de
oprichting redelijkerwijze niet kunnen hebben gewild en de raad van bestuur nalaat de statuten te
wijzigen, kan de rechtbank van eerste aanleg op verzoek van tenminste één bestuurder of het
openbaar ministerie de statuten wijzigen. Zij waakt erover daarbij zo min mogelijk van de bestaande
statuten af te wijken.
Artikel 17. Ontbinding
De beslissing tot ontbinding van de stichting kan slechts genomen worden door de rechtbank van
eerste aanleg in de volgende gevallen:
1/ indien het doel of de doeleinden van de stichting verwezenlijkt werden;
2/ indien de stichting niet meer in staat is het doel of de doeleinden na te streven waarvoor zij is
opgericht;
3/ indien de stichting haar vermogen of de inkomsten uit dat vermogen voor andere doeleinden
aanwendt dan die waarvoor zij is opgericht;
4/ indien de stichting in ernstige mate in strijd handelt met de wet, de openbare orde of haar statuten;
5/ indien de stichting gedurende drie opeenvolgende boekjaren niet voldaan heeft aan de verplichting
om een jaarrekening neer te leggen overeenkomstig artikel 14 van de statuten.
De rechtbank die de ontbinding uitspreekt, kan hetzij beslissen tot de onmiddellijke afsluiting van de
vereffening, hetzij stelt zij een of meer vereffenaars aan met bepaling van de vereffeningswijze.
Artikel 18. Bestemming
Na afloop van de vereffening verleent de rechtbank toestemming om het netto actief te bestemmen
met inachtneming van de statuten.
Artikel 19. Bestemming
Al wat niet uitdrukkelijk door deze statuten wordt geregeld, zal onderworpen zijn aan de bepalingen
van de wet van 27 juni 1921 en de wijzigingen hieraan gebracht.
Artikel 20. Bestemming
Alle betwistingen in verband met deze akte en de bepalingen ervan zullen worden voorgelegd aan
een bemiddelaar en desnoods aan arbitrage.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

HOOFDSTUK III. - INBRENGEN – WERKINGSMIDDELEN
Teneinde haar activiteiten onmiddellijk te kunnen laten starten, doet de oprichtster inbreng van
volgende werkingsmiddelen in de private stichting :
Een bedrag van honderdduizend EURO (€ 100.000), gestort op de rekening met nummer 521-
0709355-14, op naam van de stichting, bij Van Lanschot Bankiers, gevestigd te 2018 Antwerpen,
Desguinlei 50.
HOOFDSTUK IV. - RECHTSPERSOONLIJKHEID – TIJDELIJKE BEPALINGEN
De private stichting zal rechtspersoonlijkheid verkrijgen vanaf de dag dat haar statuten en de akten
betreffende de benoeming van de bestuurders worden neergelegd in het dossier van de stichting dat
wordt gehouden op de griffie van de bevoegde rechtbank van koophandel.
Het eerste boekjaar begint vandaag en eindigt op 31 december 2017.
HOOFDSTUK V. - BENOEMINGEN VAN DE BESTUURDERS
1. Benoeming van de bestuurders
De oprichtster benoemt tot bestuurders, voor een termijn van 10 jaar, eenmaal verlengbaar voor
dezelfde termijn:
1) de heer Gilbertus Dominicus Maria DE DECKER, geboren te Temse op 21 mei 1940, van
Belgische nationaliteit en met rijksregisternummer 40.05.21-211.34, wonende te 9030 Gent,
Eeklostraat 160;
2) de heer Julianus Henricus VANDEKERKHOVE, geboren te Aarsele op 14 oktober 1935, van
Belgische nationaliteit en met rijksregisternummer 35.10.14-127.64, wonende te 2800 Mechelen,
Lange Pennincstraat 3;
3) de heer Joseph Judocus TOPS, geboren te Broechem op 22 januari 1937, van Belgische
nationaliteit en met rijksregisternummer 37.01.22-219.02 wonende te 3000 Leuven, Sint-
Antoniusberg 11;
4)  de heer Maurice Jozef Leon GILISSEN, geboren te Kortessem op 23 september 1939, van
Belgische nationaliteit en met rijksregisternummer 39.09.23-147.45, wonende te 3000 Leuven, Sint-
Antoniusberg 11;
5) de heer Ludovicus Joannes HERMANS, geboren te Achel op 10  juli 1942, van Belgische
nationaliteit en met rijksregisternummer 42.07.10-217.26, wonende te 3000 Leuven, Sint-
Antoniusberg 11.
6) De heer Bart Johan VERBESSELT, geboren te Leuven op 6 augustus 1974, van Belgische
nationaliteit en met rijksregisternummer 74.08.06-465.92, wonende te 1357 Hélécine, Rue
d’Ardevoor, Neerh.33.
7) de heer Geoffroy Jean Léon Marie Joseph Ghislain VERMEIRE, geboren te Sint-Niklaas op 3 mei
1964, van Belgische nationaliteit en met rijksregisternummer 64.05.03-105.20, wonende te 2018
Antwerpen, Van Putlei 43;
8) de heer Petrus Ludovicus LEENAERTS, geboren te Diest op 12 februari 1951, van Belgische
nationaliteit en met rijksregisternummer 51.02.12-163.77, wonende te 3000 Leuven, Ramberg 27;
9) de heer Filip Gaston Charlotte DEWALLENS, geboren te Leuven op 29 juli 1964, van Belgische
nationaliteit en met rijksregisternummer 64.07.29-297.32, wonende te 3000 Leuven, Brouwersstraat
7.
Hun mandaat is onbezoldigd, tenzij de raad van bestuur er anders over beslist.
Als voorzitter wordt benoemd de heer Gilbertus DE DECKER, voornoemd.
De heer Bart VERBESSELT, voornoemd, wordt belast met het dagelijks bestuur van de stichting
De aangestelden, aanwezig en vertegenwoordigd als gezegd, verklaren hun opdracht(en) te
aanvaarden en bevestigen, op vraag van de notaris, dat zij niet getroffen zijn door een maatregel die
zich hiertegen verzet.
De benoeming van voornoemde bestuurders zal pas effectief worden op het ogenblik dat de stichting
rechtspersoonlijkheid zal hebben verkregen.
2. Benoeming van controleorgaan
De oprichtster verzoekt mij, notaris, nog te acteren dat zij, op grond van te goeder trouw verrichte
schattingen, tot het besluit gekomen is dat de stichting vrijgesteld is van de verplichting een
commissaris te benoemen.
HOOFDSTUK VI. - BEKRACHTIGING
De comparanten erkennen door ondergetekende notaris gewezen te zijn op artikel 29 § 3 van de wet
van 27 juni 1921 en onder meer dat, indien iemand een verbintenis heeft aangegaan of aangaat voor
de stichting in oprichting, hij daarvoor persoonlijk en hoofdelijk aansprakelijk is, behalve wanneer de
stichting binnen twee jaar na het ontstaan van de verbintenis rechtspersoonlijkheid heeft verkregen
en de private stichting die verbintenis binnen de zes maanden na de neerlegging van het uittreksel
van onderhavige akte overgenomen heeft.
Alle in naam van de in oprichting zijnde stichting aangegane verbintenissen, inclusief deze
opgenomen in onderhavige akte, worden thans, rekening houdend met artikel 29 § 3 van de wet van
27 juni 1921, door de stichting, onder de opschortende voorwaarde van het bekomen van de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

rechtspersoonlijkheid als gevolg van de neerlegging van het uittreksel uit onderhavige
oprichtingsakte op de griffie van de bevoegde rechtbank van koophandel, uitdrukkelijk overgenomen
en bekrachtigd.
De verbintenissen aangegaan tussen de oprichting en de neerlegging van het uittreksel dienen, eens
de stichting rechtspersoonlijkheid heeft, te worden bekrachtigd.
HOOFDSTUK VII. - SLOTBEPALINGEN
Naleving wettelijke voorwaarden
De comparanten verzoeken mij, notaris, te acteren en te bevestigen dat de wettelijke bepalingen
bedoeld in titel II van de wet van 27 juni 1921 zoals gewijzigd tot op heden betreffende de
verenigingen zonder winstoogmerk, de internationale verenigingen zonder winstoogmerk en de
stichtingen, werden nageleefd.
Verklaring in verband met de organieke wet notariaat
De comparanten erkennen dat de notaris waar nodig hun aandacht heeft gevestigd op tegenstrijdige
belangen en/of op de aanwezigheid van onevenwichtige bedingen.
De notaris bevestigt dat de identiteit van de comparanten hem werd aangetoond aan de hand van de
identiteitskaart.
Volmacht
De oprichtster verleent alle machten aan de heer Bart VERBESSELT, voornoemd, met recht van
indeplaatsstelling, teneinde de nodige formaliteiten te vervullen bij de ondernemingsloketten en de
kruispuntbank voor ondernemingen.
Recht op geschriften
Het recht bedraagt VIJFENNEGENTIG EURO (€ 95,00).
WAARVAN AKTE.
Opgemaakt en verleden te Antwerpen, op de hierbovenvermelde da-tum.
Nadat de akte integraal werd voorgelezen en werd toegelicht hebben de comparanten, samen met
ons, notaris, ondertekend.
(volgen de handtekeningen).
VOOR LETTERLIJK UITTREKSEL :
Notaris Charles DECKERS

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

16
 - 

An
ne

xe
s 

du
 M

on
ite

ur
 b

el
ge

 


