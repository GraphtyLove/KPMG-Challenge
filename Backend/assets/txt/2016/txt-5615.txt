





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Herinnering

(afgekort) :

Rechtsvorm : Vereniging zonder winstoogmerk

Zetel : Kwatemstraat(HN) 5

1540

België

Onderwerp akte : Oprichting

Herne

Oprichting en Statuten     vzw Herinnering 
 
HOOFDSTUK 1: Naam en zetel
Artikel 1
 
De Vereniging wordt opgericht als een entiteit met rechtspersoonlijkheid, meer in het bijzonder als een vereniging
zonder winstoogmerk (hierna “VZW” genaamd) op grond van de wet van 27 juni 1921 betreffende de
verenigingen zonder winstoogmerk en de stichtingen (hierna “V&S-wet” genaamd).
Artikel 2
 
De Vereniging draagt de naam “Herinnering”.
Deze naam moet voorkomen in alle akten, facturen, aankondigingen, bekendmakingen, brieven, orders en
andere stukken uitgaande van de Vereniging, onmiddellijk voorafgegaan of gevolgd door de woorden "vereniging
zonder winstoogmerk" of door de afkorting "VZW", met nauwkeurige aanwijzing van de zetel.
 
Artikel 3
De zetel van de vereniging is gevestigd op Kwatemstraat 5, 1540 Herne, gelegen in het gerechtelijk
arrondissement Brussel.
De Raad van Bestuur heeft de bevoegdheid om de zetel te verplaatsen naar iedere plaats binnen het Nederlands
taalgebied en de nodige openbaarmakingsvereisten te vervullen. De Algemene Vergadering zal de zetelwijziging
bekrachtigen op haar eerstvolgende vergadering.
 
HOODFSTUK 2: Duur en doelstelling
Artikel 4
De Vereniging is opgericht voor onbepaalde duur en kan op elk moment ontbonden worden.
 
Artikel 5
Uit respect voor het verleden van onze regio werkt de Vereniging aan het actief opsporen, deskundig bewaren en
werkbaar ontsluiten van documenten en voorwerpen die het verleden en de authenticiteit van de regio en meer in
het bijzonder de gemeente Herne en haar omstreken documenteren.
In het bijzonder zal de Vereniging daartoe een erfgoeddepot dat gehuisvest zal zijn  in het gewezen
Dominicanessenklooster te Herne beheren.
Artikel 6
De Vereniging mag en kan alle handelingen stellen en activiteiten ondernemen die rechtstreeks of onrechtstreeks
bijdragen tot de verwezenlijking van voormelde ideële niet-winstgevende doelstellingen, met inbegrip van
bijkomstige commerciële en winstgevende activiteiten binnen de grenzen van wat wettelijk is toegelaten en

 *16303578*
Neergelegd
10-02-2016

0648572484

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

waarvan de opbrengsten te allen tijde volledig zullen worden bestemd voor de verwezenlijking van de ideële niet-
winstgevende doelstellingen.
Zij zal alle roerende en onroerende goederen die nuttig of nodig zijn om haar doel te verwezenlijken, mogen
bezitten, in eigendom, vruchtgebruik of op een andere wijze.
 
HOOFDSTUK 3: Leden
Artikel 7
De leden onderschrijven volledig de statuten van de Vereniging.
Het aantal leden is onbeperkt, maar er zijn minstens zes leden.
De raad van bestuur is bevoegd om te beslissen over de toelaatbaarheid van leden. Een kandidaat-lid
(natuurlijke of rechtspersoon) dient hiervoor per brief of e-mail een aanvraag in bij de voorzitter van de raad van
bestuur. De raad van bestuur beslist tijdens de eerstvolgende bijeenkomst autonoom en bij gewone meerderheid
of een kandidaat-lid tot de vzw wordt toegelaten. Minstens twee derde van de leden van de raad van bestuur
dienen op die bijeenkomst aanwezig of vertegenwoordigd te zijn. Tegen de beslissing is geen beroep mogelijk.
Indien de raad van bestuur de toelating van een kandidaat-lid gemotiveerd weigert, kan dit kandidaat-lid slechts
een nieuwe aanvraag indienen, 1 jaar na de eerste aanvraag.
Artikel 8
Leden betalen een jaarlijkse lidmaatschapsbijdrage. De hoogte van de lidmaatschapsbijdrage wordt voorgesteld
door de Raad van Bestuur en bekrachtigd door de Algemene Vergadering. De lidmaatschapsbijdrage kan
jaarlijks worden herzien.
Artikel 9
Ieder lid kan zich op elk moment terugtrekken uit de vzw. Het ontslag gebeurt per brief of e-mail, gericht aan de
voorzitter van de raad van bestuur.
Wanneer een lid handelt in strijd met de doelstellingen van de Vereniging, kan dit lid, op voorstel van de raad van
bestuur of op verzoek van minstens 1/5e van de leden worden uitgesloten door de algemene vergadering met
een tweederdemeerderheid van de aanwezige en vertegenwoordigde stemmen. Minstens de helft van de leden
moet aanwezig of vertegenwoordigd zijn op die algemene vergadering. De stemming over de uitsluiting van een
lid is geheim.
Het lid waarvan de schorsing of uitsluiting wordt voorgesteld, heeft het recht gehoord te worden door
desgevallend de raad van bestuur en de algemene vergadering.
De raad van bestuur kan een lid schorsen in afwachting van de algemene vergadering waarin beslist wordt over
de uitsluiting.
Het lidmaatschap van een lid eindigt van rechtswege bij het overlijden van dat lid.
Een lid dat ontslag neemt, wordt uitgesloten of geschorst, alsook de erfgenamen of rechthebbenden van een
overleden lid, hebben geen recht op het maatschappelijk fonds. Ze mogen geen opgave, verantwoording van de
rekeningen, noch het leggen van de zegels of een inventaris vragen.
Artikel 10
De raad van bestuur van de Vereniging is verplicht een ledenregister van de leden van de vzw bij te houden.
Telkens wanneer er wijzigingen optreden in het ledenbestand, moeten deze wijzigingen binnen de acht dagen na
kennisgeving ervan aan de raad van bestuur in het ledenregister worden doorgevoerd.
De leden hebben de verplichting om een eventuele adreswijziging door te geven aan de raad van bestuur.
Het origineel van het ledenregister wordt bijgehouden op de zetel van de vzw.
De leden hebben het recht op inzage van het ledenregister. Zij richten hiervoor per brief of e-mail een aanvraag
aan de voorzitter van de raad van bestuur.
 
 
 
HOOFDSTUK 4 : DE Algemene vergadering
Artikel 11
De Algemene Vergadering bestaat uit de leden.  Alle leden hebben gelijk stemrecht. Elk lid heeft één stem.
 
Artikel 12
De volgende exclusieve bevoegdheden kunnen uitsluitend door de Algemene Vergadering uitgeoefend worden:
de goedkeuring van de statuten;
wijziging van de statuten
de benoeming en de afzetting van de bestuurders;
de benoeming en afzetting van de commissarissen en het bepalen van hun bezoldiging ingeval een bezoldiging
wordt toegekend;
de kwijting aan de bestuurders en commissarissen;
de goedkeuring van de begroting en van de rekening;
de ontbinding van de vereniging;
de uitsluiting van een lid;
de omzetting van de vereniging in een vennootschap met sociaal oogmerk.
de goedkeuring van het intern reglement
de vergoeding van onkosten of toekenning van bezoldiging bij de uitoefening van het mandaat van bestuurder;
bekrachtiging van de beslissing van de Raad van Bestuur inzake de vaststelling van de hoogte van de
lidmaatschapsbijdrage;
alle beslissingen die overeenkomstig deze statuten of de wet moeten worden genomen door de Algemene

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Vergadering.
Artikel 13
De Algemene Vergadering worden minstens één maal per jaar bijeengeroepen op de maatschappelijke zetel of
een plaats die vermeld wordt in de uitnodiging. De uitnodiging wordt minstens 10 dagen voorafgaand aan de
datum van de Algemene Vergadering naar alle leden verstuurd per e-mail en/of per gewone post op het adres
dat het lid daartoe laatst heeft opgegeven aan de Secretaris.
De vergaderingen worden door de Voorzitter van de Raad van Bestuur bijeengeroepen. Aan de uitnodiging wordt
een ontwerp van agenda toegevoegd, waarbij elk punt dat door minstens 2 bestuurders wordt aangebracht of dat
door minstens 1/20 van de leden minstens 14 dagen voor de vergadering aangebracht werd, op de agenda wordt
geplaatst.
 
Bijzondere bijeenkomsten in een Buitengewone Algemene Vergadering kunnen worden samengeroepen door de
Voorzitter en/of op verzoek van minstens 2 bestuurders alsook op verzoek van minstens 1/5 van alle Leden. De
uitnodiging wordt minstens 10 dagen voorafgaand aan de datum van de Algemene Vergadering naar alle leden
verstuurd per fax, en/of per e-mail en/of per gewone post en/of per aangetekend schrijven op het nummer of
adres dat het werkend lid daartoe laatst heeft opgegeven.
 
 
Artikel 14
De Algemene Vergadering is regelmatig samengesteld ongeacht het aantal aanwezige of vertegenwoordigde
leden, tenzij de wet of deze statuten er anders in voorzien. Beslissingen worden genomen bij gewone
meerderheid van de stemmen van de aanwezige of vertegenwoordigde leden.
De wijziging van de statuten vereist een beraadslaging in een vergadering dat voldoet aan een quorum van 2/3
van de leden dat aanwezig of vertegenwoordigd is. Ingeval op de eerste vergadering minder dan 2/3 van de
leden aanwezig of vertegenwoordigd zijn, kan een tweede vergadering worden bijeengeroepen die geldig kan
beraadslagen en besluiten alsook de wijzigingen aannemen met de meerderheden hierna bepaald, ongeacht het
aantal aanwezige of vertegenwoordigde leden. De tweede vergadering mag niet binnen 15 dagen volgend op de
eerste vergadering worden gehouden. De beslissing wordt geacht aanvaard te zijn indien ze wordt goedgekeurd
door 2/3 van de stemmen van de aanwezige of vertegenwoordigde leden. Wanneer de statutenwijziging
betrekking heeft op het doel of de doeleinden waarvoor de Vereniging is opgericht, vereist ze een meerderheid
van 4/5 van de stemmen van de aanwezige of vertegenwoordigde Leden.
Een lid dat niet op de vergadering aanwezig kan zijn, kan door andere leden worden vertegenwoordigd. Elk lid
kan maximum 2 volmachten dragen.
De stemming kan gebeuren door afroeping, door handopsteking of, indien gevraagd door minstens 1/3 van de
leden die aanwezig of vertegenwoordigd zijn, door geheime stemming.
Er worden notulen opgesteld en bewaard in een notulenregister dat ter inzage zal zijn van de leden die hun
inzagerecht zullen uitoefenen overeenkomstig de in artikel 9 van het K.B. van 26 juni 2003 vastgelegde
modaliteiten.
 
HOOFDSTUK 5: Raad van Bestuur
 
Artikel 15
Om als bestuurder te kunnen worden benoemd moet men achttien jaar zijn en lid van de Vereniging.
Artikel 16
De vzw wordt bestuurd door een raad van bestuur van minstens drie bestuurders.
De algemene vergadering benoemt de bestuurders voor een termijn van vier jaar. Hun opdracht neemt een einde
bij de sluiting van de jaarvergadering. De bestuurders zijn herkiesbaar en oefenen hun mandaat onbezoldigd uit.
Bij het niet vernieuwen van de mandaten van de bestuurders op het voorziene tijdstip, blijven deze in functie tot
op het ogenblik dat in hun vervanging of herverkiezing wordt voorzien.
 
Artikel 17
Elke bestuurder kan op elk moment ontslag nemen uit de Vereniging.
Het ontslag gebeurt per brief of e-mail en wordt overgemaakt aan de voorzitter van de raad van bestuur.
Indien door het ontslag de werking van de Vereniging in gevaar wordt gebracht, wordt de taak van de bestuurder
overgenomen door de andere leden van de raad van bestuur tot aan de volgende algemene vergadering die dan
overgaat tot definitieve beslissing van vervanging of niet. De ontslagnemende bestuurder staat in voor het
overmaken van alle nodige informatie en documenten aan zijn opvolger.
Een bestuurder wordt geacht ontslag te nemen in volgende omstandigheden:
wanneer een bestuurder drie maal niet aanwezig is geweest op een samenkomst
van de raad van bestuur zonder voorafgaande kennisgeving;
wanneer een bestuurder in een bepaalde hoedanigheid lid was van de raad van bestuur en hij of zij deze
hoedanigheid verliest;
 
Een bestuurder kan op elk moment afgezet worden door de algemene vergadering met een bijzondere
meerderheid van twee derde van de aanwezige of vertegenwoordigde stemmen. De stemming over de afzetting
van een bestuurder is geheim.
Het mandaat van een bestuurder eindigt van rechtswege bij het overlijden van de bestuurder.
Artikel 18

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De raad van bestuur treedt op als college. Onverminderd de verplichtingen die voortvloeien uit collegiaal bestuur,
met name overleg en toezicht, kunnen de bestuurders de bestuurstaken onder elkaar verdelen.
Zo verdeelt de raad van bestuur door verkiezing met gewone meerderheid de functies van voorzitter, eventueel
ondervoorzitter, secretaris en penningmeester onder de bestuurders. De raad van bestuur wordt voorgezeten
door de voorzitter, bij diens afwezigheid door de secretaris
Ook kan de raad van bestuur zijn bevoegdheid voor bepaalde handelingen en taken overdragen aan een
dagelijks bestuur.
Artikel 19
De raad van bestuur moet worden samengeroepen wanneer het belang van de vzw dit vereist.
De raad van bestuur wordt eveneens samengeroepen wanneer twee bestuurders hierom verzoeken. Zij richten
hiertoe een schriftelijk verzoek aan de voorzitter.
De raad van bestuur wordt samengeroepen door de voorzitter en/of secretaris. De oproeping gebeurt schriftelijk
of per e-mail, minimum een week voor het tijdstip van de samenkomst van de raad van bestuur. De oproeping
bevat de datum, uur en plaats van de samenkomst van de raad van bestuur, evenals de agenda.
Tijdens de bijeenkomsten van de raad van bestuur kan een bestuurder zich bij schriftelijke volmacht laten
vertegenwoordigen door een andere bestuurder. Een bestuurder kan slechts één andere bestuurder
vertegenwoordigen.
 
Artikel 20
Om geldig te kunnen beraadslagen over alle punten moet een meerderheid van de bestuurders aanwezig of
vertegenwoordigd zijn, met uitzondering van de aangelegenheden waarvoor volgens de statuten een andere
aanwezigheid vereist is.
De beslissingen binnen de raad van bestuur worden genomen bij gewone meerderheid van de aanwezige of
vertegenwoordigde stemmen. Elke bestuurder heeft één stem. Bij staking van stemmen wordt het voorstel geacht
verworpen te zijn.
Indien een bestuurder rechtstreeks of onrechtstreeks een belang bij een te nemen beslissing, of indien hierover
twijfel zou kunnen bestaan, moet hij dit meedelen aan de andere bestuurders vóór de raad van bestuur een
besluit neemt.
De bestuurder verlaat de vergadering en onthoudt zich van de beraadslaging en de stemming over de
aangelegenheid waarop ze betrekking heeft.
Artikel 21
In uitzonderlijke gevallen, wanneer de dringende noodzakelijkheid en het belang van de Vereniging zulks
vereisen, kunnen de besluiten van de Raad van Bestuur worden genomen bij eenparig schriftelijk akkoord van de
bestuurders. Daartoe is vereist dat er vooraf een unaniem akkoord is onder de bestuurders om tot schriftelijke
besluitvorming over te gaan. Schriftelijke besluitvorming veronderstelt in elk geval dat er een beraadslaging
plaatsvond per e-mail, video- of telefoonconferentie.
Artikel 22
De raad van bestuur is bevoegd om alle handelingen van intern bestuur te verrichten die nodig of dienstig tot
verwezenlijking van het doel van de Vereniging, behoudens de aangelegenheden die door de wet of de statuten
aan de algemene vergadering zijn voorbehouden. Ook vertegenwoordigt de raad van bestuur de vzw in en 
buiten rechte.
Ten aanzien van derden is de vereniging slechts geldig verbonden door de gezamenlijke handtekening van twee
bestuurders.
De bestuurders kunnen zonder toestemming van de algemene vergadering geen beslissingen nemen die
verband houden met de aan- of verkoop van onroerende goederen door de vzw en/of de vestiging van een
hypotheek.
Artikel 23
Desgevallend stelt de raad van bestuur een huishoudelijk reglement op en laat dit goedkeuren, ook de eventuele
wijzigingen, door de algemene vergadering.
 
Artikel 24
Na het voorafgaandelijk goedkeuren van een kostenraming door de raad van bestuur, kunnen bestuurders een
aanvraag indienen tot terugbetaling van de kosten die zij maken in het kader van het uitoefenen van hun
mandaat.
Artikel 25
Van de samenkomst van de raad van bestuur worden notulen opgesteld. De originele notulen van de raad van
bestuur worden samengebracht in het notulenboek en ondertekend door de secretaris. Aan de bestuursleden
wordt een kopie van de originele verslagen gestuurd of gemaild.
Artikel 26
De benoeming van de leden van de Raad van Bestuur en van de personen gemachtigd om de Vereniging te
vertegenwoordigen en hun ambtsbeëindiging wordt openbaar gemaakt door neerlegging in het
verenigingsdossier ter griffie van de rechtbank van koophandel, en door bekendmaking in de Bijlagen bij het
Belgisch Staatsblad. Uit die stukken moet in ieder geval blijken of de personen die de Vereniging
vertegenwoordigen, de Vereniging ieder afzonderlijk, gezamenlijk, dan wel als college verbinden alsook de
omvang van hun bevoegdheden.
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 27
De Raad van Bestuur kan zich laten bijstaan door één of meerdere functionele werkgroepen, één of meer van
zijn leden, en één of meer externe deskundigen. Zij zijn allen verantwoording verschuldigd aan de Raad van
Bestuur inzake de hun toevertrouwde bevoegdheden.
 
HOOFDSTUK 6: Dagelijks Bestuur
Artikel 28
De taken in verband met het dagelijks bestuur kunnen worden overgedragen aan een dagelijks bestuur,
bestaande uit één of meer dagelijks bestuurders.
Om als dagelijks bestuurder te worden benoemd moet men lid zijn van de raad van bestuur.
Bij gebrek aan wettelijke definitie van wat het "dagelijks bestuur" omvat, worden tot daden van dagelijks bestuur
gerekend alle handelingen die dag aan dag moeten worden verricht om de normale gang van zaken van de
Vereniging te verzekeren en die, hetzij wegens hun minder belang, hetzij wegens de noodzakelijkheid onverwijld
een beslissing te nemen en het optreden van de raad van bestuur niet vereisen.
In afwijking van artikel 13bis V&S-wet, kunnen de personen belast met het dagelijks bestuur zonder toestemming
van de Raad van Bestuur geen beslissingen nemen en/of rechtshandelingen stellen die verband houden met de
vertegenwoordiging van de vzw  in het kader van het dagelijks bestuur, bij transacties die 250 Euro te boven
gaan. Deze bevoegdheidsbeperkingen kunnen niet worden tegengeworpen aan derden, zelfs niet nadat ze
openbaar zijn gemaakt. Niet-naleving ervan brengt wel de interne aansprakelijkheid van de betrokken
vertegenwoordigers in het gedrang. Het dagelijks bestuur brengt verslag uit bij de volgende raad van bestuur 
over de werking, de uitgaven en genomen beslissingen.
Artikel 29
De dagelijkse bestuurders worden benoemd voor een periode van 4 jaar door de raad van bestuur. De
benoeming gebeurt bij gewone meerderheid van de aanwezige of vertegenwoordigde stemmen. Indien de termijn
van het mandaat verstreken is eindigt het mandaat van rechtswege. Dagelijks bestuurders zijn herkiesbaar. Het
mandaat van dagelijks bestuurder is onbezoldigd.
Er is een aanwezigheidsquorum vereist van twee derde van de leden van de raad van bestuur. De stemming
over de benoeming van dagelijks bestuurders is geheim.
Artikel 30
Elke dagelijks bestuurder kan op elk moment ontslag nemen. Er dient wel rekening gehouden te worden met de
verplichtingen die volgen uit mogelijke contracten met de vzw.
Het ontslag gebeurt schriftelijk en wordt overgemaakt aan de raad van bestuur.
Een dagelijks bestuurder kan op elk moment afgezet worden door de raad van bestuur, met een bijzondere
meerderheid van twee derde van de aanwezige of vertegenwoordigde stemmen en mits een twee derde
aanwezigheid. De stemming over de afzetting van een dagelijks bestuurder is geheim.
Het mandaat van een dagelijks bestuurder eindigt van rechtswege bij het einde van het mandaat van bestuurder
alsook bij het overlijden van de dagelijks bestuurder.
Artikel 31
Het dagelijks bestuur kan de dagelijkse handelingen, de handelingen van minder belang en de dringende
handelingen binnen een vzw stellen. Binnen deze bevoegdheid kan het dagelijks bestuur de vzw in en buiten
rechte vertegenwoordigen. .
De dagelijks bestuurders oefenen hun bevoegdheden als college uit.
 
HOOFDSTUK 7: Intern reglement
Artikel 32
De interne organisatie en de werking van de Vereniging worden vastgelegd in het intern reglement, dat wordt
opgesteld door de Raad van Bestuur en goedgekeurd door de Algemene Vergadering.
 
 
 
HOOFDSTUK 8: Begroting en rekeningen
Artikel 33
De Vereniging zal onder meer worden gefinancierd door subsidies, toelagen, giften, bijdragen, schenkingen,
legaten en andere voorzieningen in laatste wilsbeschikkingen en testamenten, gegeven zowel om de algemene
doeleinden van de vereniging te ondersteunen als ter ondersteuning van een specifiek project.
Daarnaast kan de vzw fondsen verwerven op elke andere wijze die niet in strijd is met de wet.
Artikel 34
Het boekjaar van de Vereniging loopt van 1 januari tot 31 december. 
De raad van bestuur stelt jaarlijks de jaarrekening en een begroting op.
De jaarrekening en de begroting worden ter goedkeuring voorgelegd aan de algemene vergadering in de loop
van het semester dat volgt op het einde van het boekjaar. Een exemplaar van die jaarrekening en begroting
wordt aan de uitnodiging voor de algemene vergadering gehecht.
Na goedkeuring van de jaarrekening en de begroting, legt de raad van bestuur verantwoording af voor het beleid
in het voorgaande jaar en spreekt de algemene vergadering zich uit over de kwijting aan de bestuurders. Dit
gebeurt bij afzonderlijke stemming.
Artikel 35
Zolang de Vereniging voor het laatst afgesloten boekjaar de drempelbedragen vermeld in artikel 17, §5 V&S-wet
niet overschrijdt, is de VZW niet verplicht een commissaris te benoemen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Zodra de Vereniging de drempelbedragen overschrijdt, wordt de controle op de financiële toestand, op de
jaarrekening en op de regelmatigheid van de verrichtingen hierin weer te geven overeenkomstig het bepaalde in
het K.B. van 19 december 2003, aan een commissaris opgedragen, te benoemen door de algemene vergadering
onder de leden van het Instituut der Bedrijfsrevisoren overeenkomstig de wettelijke bepalingen terzake.
 
De Raad van Bestuur legt de jaarrekening van het voorafgaande boekjaar alsook een voorstel van begroting ter
goedkeuring voor aan de jaarlijkse Gewone Algemene Vergadering, ten laatste binnen zes maanden na
afsluitingsdatum van het boekjaar. Het batig saldo van de rekeningen behoort toe aan de Vereniging en wordt op
de rekening van de Vereniging gestort.
 
 
HOOFDSTUK 9: Ontbinding en vereffening
Artikel 36
Behoudens de gevallen van rechterlijke ontbinding en van ontbinding van rechtswege kan tot de vrijwillige
ontbinding slechts besloten worden door de algemene vergadering. Hiervoor is een aanwezigheidsquorum van
twee derde
 
 
Gedaan te Herne op 12 januari 2016 in 3 originelen, waarvan één bestemd voor de vzw,
conform artikel 2, laatste lid, V&S-wet.
 
Door volgende stichters:
De Blander Urbain, Driekapellenstraat 10, 1541 Sint-Pieters-Kapelle
Meulenijser Adrien, Manhovestraat 32 , 1541 Sint-Pieters-Kapelle
Nerincx André, Oud Klooster 6, 1540 Herne
Nevens Frank, Kwatemstraat 5, 1540 Herne
Nevens Kobe, Kwatemstraat 5, 1540 Herne
Van Liedekerke Maurits, Leenstraat 17, 1540 Herne
 
Op de eerste algemene vergadering, op 12 januari 2016, werden volgende bestuurders aangeduid:
Nevens Frank, Kwatemstraat 5, 1540 Herne (voorzitter)
Nevens Kobe, Kwatemstraat 5, 1540 Herne (secretaris)
Nerincx André, Oud Klooster 6, 1540 Herne (penningmeester)

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

2/
20

16
 - 

An
ne

xe
s 

du
 M

on
ite

ur
 b

el
ge

 


