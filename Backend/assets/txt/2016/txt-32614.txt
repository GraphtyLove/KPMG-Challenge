





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : BrusselPerspectief

(afgekort) :

Rechtsvorm : Vereniging zonder winstoogmerk

Zetel : Anderlechtsesteenweg 185 6

1000

België

Onderwerp akte : Oprichting

Brussel

“BrusselPerspectief”
Vereniging zonder winstoogmerk
1000 Brussel, Anderlechtsesteenweg 185/6
Nederlandstalige Rechtbank van Koophandel Brussel,
(hierna de “Vereniging”)
OPRICHTINGSAKTE
Op 28 oktober 2016, de ondergetekenden, stichters van de Vereniging,
Mevrouw Charline Marie Michèle DESMECHT, zelfstandige, wonende te 1000 Brussel, ’t Kindstraat 60 bus 9,
met nationaal nummer 790207-260.39;
De Heer Jorge Mark PUTTEMANS, ambtenaar, wonende te 1070 Anderlecht, Soetkindreef 38 B met nationaal
nummer 780322-315.05;
De Heer Pieter Michel Rogier RONSIJN, bediende, wonende te 9880 Aalter, Kestelstraat 66, met nationaal
nummer 820825-221.31; en
De heer Stijn Armand VAN EYNDE, directeur secundair onderwijs, wonende te 1000 Brussel,
Anderlechtsesteenweg 185/6, met nationaal nummer 730510-345.50,
hierna gezamenlijk aangeduid als de “Stichtende Leden” en individueel als een “Stichtend Lid”,
hebben besloten een vereniging zonder winstoogmerk naar Belgisch recht (“VZW”) op te richten overeenkomstig
de Wet van 27 juni 1921 betreffende de verenigingen zonder winstoogmerk, de internationale verenigingen
zonder winstoogmerk en de stichtingen, zoals gewijzigd.
De VZW draagt de naam “BrusselPerspectief”, en haar statuten zijn unaniem opgesteld als volgt:
STATUTEN
TITEL I. NAAM, ZETEL, DOEL, DUUR
Artikel 1 - Rechtsvorm
De Vereniging is een vereniging zonder winstoogmerk (hierna “VZW”) opgericht krachtens de gewijzigde Wet van
27 juni 1921 betreffende de verenigingen zonder winstoogmerk, de internationale verenigingen zonder
winstoogmerk en de stichtingen (hierna de “Wet van 27 juni 1921”).
Artikel 2 - Naam
De Vereniging draagt de naam “BrusselPerspectief”.
In alle akten, facturen, mededelingen, publicaties, brieven, bestelbonnen en anderen documenten die van de
Vereniging uitgaan, moet de benaming van de Vereniging vermeld worden, onmiddellijk voorafgegaan of gevolgd
door de woorden “vereniging zonder winstoogmerk” of de afkorting “VZW”, evenals het adres van de zetel van de
Vereniging en het ondernemingsnummer.
Artikel 3 - Zetel
De zetel van de Vereniging is gevestigd te 1000 Brussel, Anderlechtsesteenweg 185/6 in het gerechtelijk
arrondissement Brussel. De Algemene Vergadering kan de zetel, binnen het grondgebied van het Brussels
Hoofdstedelijk Gewest, verplaatsen.

 *16323534*
Neergelegd
17-11-2016

0666467105

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/1

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 4 - Doel
Het doel van de Vereniging is om, groot- en hoofdstedelijke projecten te initiëren die het stedelijke weefsel en de
samenlevingsverbanden in Brussel versterken. In dat kader zal de Vereniging zich onder meer richten tot
minderheidsgroeperingen en groepen die – omwille van de specifieke architectuur van de grootstedelijke
samenleving – moeilijker aansluiting vinden bij de grootstedelijke dynamiek. De Vereniging wil deze doelgroepen
bereiken door een community-gedreven aanpak.
Om dit doel te bereiken kan de Vereniging socio-culturele activiteiten ontplooien. Verder kan ze alle andere
initiatieven nemen die daartoe kunnen bijdragen zoals onder meer het organiseren van studiedagen en het
uitgeven van informatiebladen.
De Vereniging kan eveneens samenwerken met andere vennootschappen, organisaties of verenigingen, al dan
niet met rechtspersoonlijkheid.
De Vereniging bevestigt haar verbondenheid met het personalisme, dat het ideologisch model vormt waarop de
Vereniging haar acties en inhoudelijke werking inspireert.
Om de hierboven vermelde doelstellingen te verwezenlijken, kan de Vereniging elk initiatief nemen dat
rechtstreeks of onrechtstreeks met één van de daar vermelde doelstellingen te maken heeft en/of deze kan
bevorderen. De Vereniging kan, in ondergeschikte orde, daden van koophandel stellen in zoverre deze
overeenkomen en ondergeschikt zijn aan het doel omschreven in de voorgaande paragraaf, en in zoverre de
eventuele winst die uit deze activiteiten zou voortvloeien integraal besteed wordt aan de verwezenlijking van het
doel beschreven in de voorgaande paragraaf.
Met het oog op de verwezenlijking van haar doel kan de Vereniging, binnen de wettelijke beperkingen en mits
naleving van de wettelijke voorwaarden, eigenares worden van roerende en / of onroerende goederen en titularis
zijn van enig ander zakelijk zekerheids- of genotsrecht op enig roerend of onroerend goed.
Tot het doel van de Vereniging behoort eveneens het rationeel beheer en bestuur en de instandhouding van de
goederen die eigendom zijn van de Vereniging.
Artikel 5 - Duur
De Vereniging is voor onbepaalde duur opgericht.
TITEL II. AANVAARDING, ONTSLAG, VERPLICHTINGEN VAN LEDEN
Artikel 6 - Leden
De Vereniging is samengesteld uit Stichtende Leden, Werkende Leden en Toegetreden Leden. (zoals hierna
gedefinieerd en gezamenlijk aangeduid als de “Leden” dan wel individueel een “Lid”). De Vereniging zal ten allen
tijde minstens vier (4) Werkende Leden en/of Stichtende Leden onder haar Leden tellen. De Stichtende Leden en
de Werkende Leden vormen samen de algemene vergadering (hierna de “Algemene Vergadering”).
Als algemene regel geldt dat personen die als Lid wensen toe te treden, cumulatief de volgende voorwaarden
moeten vervullen :
(i) zonder voorbehoud de statuten, de reglementen van de Vereniging en de eerdere beslissingen van haar
organen onderschrijven;
(ii) een schriftelijk verzoek indienen tot aanvaarding bij de voorzitter van de raad van bestuur van de Vereniging
(de “Voorzitter”) (de “Raad van Bestuur”);
(iii) aanvaard worden als Lid door de Raad van Bestuur; en
(iv) in de mate de Algemene Vergadering een eenmalige dan wel jaarlijkse bijdrage bepaalt, deze
onvoorwaardelijk betalen op het door de Algemene Vergadering vastgestelde tijdstip. 
Artikel 7 – Stichtende Leden
De Stichtende Leden zijn de oprichters van de Vereniging, zoals in de aanhef van de oprichtingsakte vermeld.
Artikel 8 – Werkende Leden
De Werkende Leden zijn, natuurlijke en of rechtspersonen, die op grond van hun ervaring of deskundigheid tot de
Vereniging toetreden als “Werkend Lid” (gezamenlijk aangeduid als de “Werkende Leden”)
Artikel 9 – Toegetreden  Leden
De Toegetreden Leden zijn, natuurlijke personen, die op grond van hun ervaring of deskundigheid tot de
Vereniging toetreden als “Toegetreden Lid” (gezamenlijk aangeduid als de “Toegetreden Leden”). Toegetreden
Leden hebben geen stemrecht.
Artikel 10 - Kandidaatstelling
Kandidaat-Leden richten hun kandidaatstelling aan de Voorzitter. De Raad van Bestuur zal beslissen over de
aanvaarding van de kandidaat als Lid op haar eerstvolgende vergadering. Op deze vergadering dienen minstens
de helft van de bestuurders aanwezig of vertegenwoordigd te zijn. De beslissing wordt genomen met een gewone
meerderheid van stemmen van de aanwezige (en vertegenwoordigde) bestuurders. De Raad van Bestuur kan
discretionair en zonder verdere motivatie beslissen dat een kandidaat niet wordt aanvaard als Lid.
Artikel 11 – Bijdrage
De Algemene Vergadering kan jaarlijkse bijdrage bepalen die de Leden desgevallend verschuldigd zijn. In elk
geval bedraagt de jaarlijkse Leden bijdrage, op jaarbasis, maximaal vijfhonderd euro (� 500,00). De Algemene
Vergadering mag dit bedrag aanpassen aan de index. Elk Lid dat zijn jaarlijks lidgeld niet betaalt, wordt
verondersteld ontslagnemend te zijn.
Artikel 12 – Uittreding - Uitsluiting
De Leden zijn vrij op ieder ogenblik uit de Vereniging te treden door schriftelijk hun uittreding mee te delen aan
de Voorzitter.
De uitsluiting van een Lid kan slechts uitgesproken worden door de Algemene Vergadering met twee derde
meerderheid van de stemmen van de aanwezige of vertegenwoordigde Leden.
Het uitgetreden, uitgesloten of overleden Lid kan geen enkel recht doen gelden op het maatschappelijk vermogen
of patrimonium en kan betaalde bijdragen niet terugvorderen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/1

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

III. BESTUUR – DAGELIJKS BESTUUR - BESTUURSCOMITÉ
Artikel 13 – Raad van Bestuur
De Vereniging wordt bestuurd door een Raad van Bestuur van minstens drie (3) en maximum acht (8)
bestuurders, leden van de Algemene Vergadering, die hen, met gewone meerderheid van de stemmen van de
aanwezige of vertegenwoordigde Leden, benoemt. Het aantal bestuurders moet altijd minder zijn dan het aantal
Leden.
De leden van de Raad van Bestuur worden benoemd voor een termijn van drie (3) jaar en zijn herverkiesbaar.
Het mandaat van een bestuurder loopt af op de datum van de Algemene Vergadering die ermee belast is om tot
vervanging over te gaan.
Het ontslag van een bestuurder moet schriftelijk gebeuren en gericht worden aan de Voorzitter, en dit op de zetel
van de Vereniging.
Het mandaat van de bestuurders kan op ieder ogenblik herroepen worden door de Algemene Vergadering die
zich in zulk geval uitspreekt met gewone meerderheid van stemmen van de aanwezige of vertegenwoordigde
Stichtende en Werkende Leden.
Zo door vrijwillig ontslag, of afzetting, het aantal bestuurders is teruggevallen tot onder het wettelijk minimum, dan
blijven de bestuurders in functie totdat rechtsgeldig in hun vervanging is voorzien.
De aansprakelijkheid van de bestuurders en de personen belast met het dagelijks bestuur tegenover de
Vereniging en derden, is beperkt tot de vervulling van de hen gegeven opdracht, overeenkomstig het gemeen
recht, de Wet van 27 juni 1921 en de statuten. De bestuurders en de personen belast met het dagelijks bestuur
zijn respectievelijk verantwoordelijk voor de fouten die zijn begaan in hun beheer of in hun dagelijks bestuur.
Artikel 14 – Voorzitter en Secretaris van de Raad van Bestuur
De Raad van Bestuur kiest onder zijn leden een voorzitter en een secretaris (hierna aangeduid als de
“Secretaris”). Bij afwezigheid van de Voorzitter wordt het voorzitterschap waargenomen door de oudste onder de
langst benoemde aanwezige bestuurders.
Artikel 15 - Waarnemers
De Raad van Bestuur kan elk Lid als waarnemer uitnodigen om de Raad van Bestuur bij te wonen.
Artikel 16 – Bijeenroeping - Besluitvorming
De Raad van Bestuur vergadert op uitnodiging van de Voorzitter of van twee (2) bestuurders. De vergadering
gaat door op de datum, het uur en de plaats vermeld in de bijeenroeping. De bijeenroeping met de agenda wordt
aan alle bestuurders gericht per elektronische post, fax of gewone post ten laatste vijf (5) kalenderdagen voor de
datum van de vergadering. Aan de agenda kunnen punten bijgevoegd worden indien de meerderheid van de
aanwezige bestuurders ermee akkoord gaat.
Een bestuurder die niet aanwezig kan zijn op de vergadering van de Raad van Bestuur, mag door een andere
bestuurder, houder van een volmacht, vertegenwoordigd worden. Een bestuurder mag verscheidene andere
bestuurders vertegenwoordigen op voorwaarde dat hij daarvoor volmachten heeft verkregen.
De beslissingen worden genomen bij gewone meerderheid van stemmen van de aanwezige of
vertegenwoordigde bestuurders in zoverre de helft van de bestuurders aanwezig of vertegenwoordigd zijn.
Wanneer de helft der bestuurders op een vergadering van de Raad van Bestuur niet aanwezig of
vertegenwoordigd is, kan bij een tweede oproeping rechtsgeldig vergaderd worden, ongeacht het aantal
aanwezige of vertegenwoordigde bestuurders. Bij staking van stemmen is de stem van de Voorzitter of van zijn
vervanger doorslaggevend.
In uitzonderlijke gevallen, wanneer de dringende noodzakelijkheid en het belang van de Vereniging dit vereisen,
kunnen de besluiten van de Raad van Bestuur worden genomen bij eenparig schriftelijk akkoord van de
bestuurders. Daartoe is vereist dat er vooraf een unaniem akkoord is onder de bestuurders om tot een
schriftelijke besluitvorming over te gaan. Schriftelijke besluitvorming veronderstelt in elk geval dat er een
beraadslaging plaatsvond per e-mail, video- of telefoonconferentie.
De beslissingen van de Raad van Bestuur worden opgenomen in een proces-verbaal, ondertekend door de
Voorzitter en minstens één bestuurder, en ingeschreven in een bijzonder register. Uittreksels uit dit register voor
het stellen van handelingen in rechte of voor andere doeleinden worden ondertekend door de Voorzitter en één
bestuurder.
Artikel 17 – Bevoegdheid van de Raad van Bestuur
De Raad van Bestuur beschikt over de meest uitgebreide bevoegdheid voor het bestuur en het beheer van de
Vereniging. De Raad van Bestuur kan alle handelingen en verrichtingen stellen die nodig of dienstig zijn voor de
verwezenlijking van de doeleinden van de Vereniging, met uitzondering van deze die door de wet of door de
statuten zijn voorbehouden aan de Algemene Vergadering.
De Raad van Bestuur is een collegiaal orgaan.
Artikel 18 - Comités
De Raad van Bestuur kan in haar schoot bijzondere comités oprichten en aan deze comités al dan niet bepaalde
van haar taken delegeren. De Raad van Bestuur zal tevens de werking, beraadslaging en besluitvorming van
deze comités organiseren.
Artikel 19 – Delegatie van dagelijks bestuur
De Raad van Bestuur mag handelingen van dagelijks bestuur delegeren aan één van haar bestuurders of aan
verscheidene onder hen of aan derden die alleen handelen. De dagelijks bestuurder wordt benoemd door de
Raad van Bestuur die beslist met gewone meerderheid.
Bij wijze van voorbeeld en voor zover het goedgekeurde budget niet wordt overschreden, kan het dagelijks
bestuur de bevoegdheid inhouden om de volgende handelingen te verrichten:
- het nemen van elke noodzakelijke of nuttige maatregel om de beslissingen van de Raad van Bestuur uit te
voeren;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/1

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

- het ondertekenen van de dagelijkse correspondentie;
- het vorderen, innen en ontvangen van elke som geld, alle documenten en goederen van elke aard en het geven
van kwijtingen;
- het uitvoeren van alle betalingen binnen het door de Raad van Bestuur verleende mandaat;
- het ondertekenen van elke ontvangstbevestiging voor alle aangetekende brieven of documenten gericht aan de
Vereniging; en
Het mandaat wordt aangegaan voor de duur en eindigt op de wijze zoals bepaald door de Raad van Bestuur in
het benoemingsbesluit, dan wel zoals bepaald door het eventueel reglement van inwendige orde. 
De Raad van Bestuur en de personen belast met het dagelijks bestuur kunnen overgaan tot de bijzondere
delegatie van bevoegdheden aan de personen van hun keuze.
Artikel 20 - Aansprakelijkheid
Door de bestuurders en de personen belast met het dagelijks bestuur worden geen persoonlijke verplichtingen
aangegaan betreffende de verbintenissen van de Vereniging.
Artikel 21 – Vertegenwoordiging van de Vereniging
Onverminderd de algemene vertegenwoordigingsbevoegdheid van de Raad van Bestuur als college, wordt de
VZW in en buiten rechte eveneens vertegenwoordigd door twee bestuurders gezamenlijk handelend, dan wel
door de dagelijks bestuurder of gedelegeerd bestuurder alleen handelend voor wat daden van dagelijks bestuur
betreft, dan wel door één of meerdere bijzondere gevolmachtigden, al dan niet bestuurders, binnen de grenzen
van hun opdracht en hiertoe gemachtigd door de Raad van Bestuur.
IV. CONTROLE
Artikel 22 - Controle
Zolang de Vereniging, voor haar laatste afgesloten boekjaar, de drempels vermeld in artikel 17, § 5 van de Wet
van 27 juni 1921 niet bereikt, is de Vereniging niet verplicht een commissaris te benoemen. Indien de Vereniging
die drempels bereikt, wordt de controle van de financiële toestand, van de jaarlijkse rekeningen en van de
regelmatigheid van de verrichtingen die erin moeten voorkomen, toevertrouwd aan een commissaris benoemd
onder de leden van het Instituut voor Bedrijfsrevisoren door de Algemene Vergadering. De commissaris wordt
benoemd voor een hernieuwbare periode van drie (3) jaar.
De Leden hebben geen recht van onderzoek of van individuele controle indien een commissaris belast wordt met
de controle van de rekeningen.
V. ALGEMENE VERGADERING
Artikel 23 – Algemene Vergadering
De algemene vergadering is samengesteld uit de Stichtende Leden en de Werkende Leden die elk
stemgerechtigd zijn.
De Algemene Vergadering wordt voorgezeten door de Voorzitter. Bij afwezigheid van de Voorzitter wordt diens
functie waargenomen door de oudste onder de langst benoemde aanwezige bestuurders.
Artikel 24 - Waarnemers
Waarnemers, al dan niet Lid van de Vereniging, kunnen, mits aanvaard te zijn, de Algemene Vergadering
bijwonen met raadgevende stem, en mogen zich, mits toestemming van de Voorzitter, tot de Algemene
Vergadering richten.
Artikel 25 - Bevoegdheden
De Algemene Vergadering bezit de macht en de bevoegdheden die haar uitdrukkelijk toebedeeld worden door de
wet of de huidige statuten.
Tot haar bevoegdheden zijn voorbehouden:
-           de wijziging van de statuten;
-           de benoeming en de afzetting van de bestuurders;
-          de benoeming en de afzetting van de commissarissen en het bepalen van hun bezoldiging ingeval een
bezoldiging wordt toegekend;
-           de kwijting aan de bestuurders en, desgevallend, aan de commissaris;
-           de goedkeuring van de begroting en van de jaarrekening;
-           de ontbinding van de Vereniging;
-           het aanduiden en uitsluiten van de Leden; en
-           de omzetting van de Vereniging in een vennootschap met een sociaal oogmerk.
Artikel 26– Gewone, bijzondere en buitengewone algemene vergadering
Ieder jaar wordt minstens één Algemene Vergadering gehouden waarop alle Stichtende en Werkende Leden
worden uitgenodigd teneinde de jaarrekening en de begroting goed te keuren. Zij heeft plaats binnen de zes
maanden na afsluiting van het boekjaar. Daarenboven kan een bijzondere dan wel een buitengewone Algemene
Vergadering door de Raad van Bestuur of op schriftelijk verzoek van tenminste één vijfde van de Stichtende en
Werkende Leden worden samengeroepen.
Behoudens andersluidende bepaling in de bijeenroeping, wordt elke Algemene Vergadering gehouden op de
zetel van de Vereniging.
Artikel 27 - Bijeenroeping
De bijeenroepingen van de Algemene Vergaderingen worden gedaan door de Raad van Bestuur per
elektronische of gewone post tenminste acht dagen voor de vergadering, gericht aan elk Stichtend en Werkend
Lid en ondertekend door de Voorzitter, handelend in naam van de Raad van Bestuur.
De bijeenroeping vermeldt de dag, het uur, de plaats en de agenda van de Algemene Vergadering. Behalve in
het geval van een wijziging van de statuten van de Vereniging, de uitsluiting van een Lid dan wel de ontbinding
van de Vereniging, kan de Algemene Vergadering rechtsgeldig beraadslagen over de punten die niet vermeld
worden op de agenda mits unaniem akkoord van de aanwezige of vertegenwoordigde Stichtende en Werkende

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/1

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Leden.
Artikel 28 - Deelname
Ieder Werkend en Stichtend Lid heeft het recht de Algemene Vergadering bij te wonen. Hij mag zich laten
vertegenwoordigen door een gemachtigde, al dan niet Lid van de Vereniging.
De Raad van Bestuur mag de vorm van de volmachten bepalen en eisen dat die ten laatste vijf kalenderdagen
voor de Algemene Vergadering neergelegd zouden worden op de plaats vermeld in de bijeenroeping.
Artikel 29- Agenda
Ieder voorstel van een agendapunt gedragen door tenminste één twintigste (1/20ste) van de Stichtende en
Werkende Leden, dient op de agenda te komen staan.
Artikel 30 - Stemrecht
De Stichtende Leden en de Werkende Leden hebben elk één stem.
Bij staking van stemmen is de stem van de Voorzitter of van de bestuurder die hem vervangt, doorslaggevend.
Artikel 31 – Aanwezigheidsquorum, stemming en notulen
Tenzij de Wet van 27 juni 1921 of de statuten er zich tegen verzetten, dient er geen quorum van aanwezigheden
op de Algemene Vergadering bereikt te worden en is de Algemene Vergadering geldig samengesteld ongeacht
het aantal aanwezigen of vertegenwoordigden. De Algemene Vergadering beslist bij eenvoudige meerderheid
van alle stemmen van de aanwezige en vertegenwoordigde Stichtende en Werkende Leden.
De Algemene Vergadering kan alleen geldig beraadslagen over de ontbinding van de Vereniging of de wijziging
van de statuten op voorwaarde dat het quorum van aanwezigheden en van stemmen door de wet voorzien,
nageleefd wordt.
De notulen van de Algemene Vergadering worden genummerd, ondertekend door de Voorzitter en minstens één
bestuurder, en bijgehouden op de zetel.
Van de Algemene Vergadering worden er notulen opgesteld en bewaard in een notulenregister dat ter inzage is
van de Stichtende en Werkende Leden die hun inzagerecht kunnen uitoefenen overeenkomstig de modaliteiten
bepaald in de gewijzigde Wet van 27 juni 1921 en de besluiten tot uitvoering ervan.
Voor derden geldt dit inzagerecht niet. De beslissingen van de Algemene Vergadering die aan derden ter kennis
moeten worden gebracht, worden overeenkomstig de bepalingen van de Wet van 27 juni 1921 bekendgemaakt in
de Bijlagen bij het Belgisch Staatsblad.
VI. JAARLIJKSE REKENINGEN
Artikel 32 - Boekjaar
Het boekjaar begint op 1 januari en eindigt op 31 december.
De rekeningen van het verlopen jaar en de begroting van het volgende jaar zullen jaarlijks opgemaakt worden
door de Raad van Bestuur en onderworpen worden aan de goedkeuring van de jaarlijkse Algemene Vergadering.
De jaarlijkse Algemene Vergadering keurt de rekeningen goed en geeft al dan niet kwijting aan de bestuurders.
VII. REGLEMENT VAN INWENDIGE ORDE
Artikel 33 – Reglement van Inwendige Orde
De Raad van Bestuur kan bij eenvoudige meerderheid een reglement van inwendige orde aannemen, wijzigen of
afschaffen. Het reglement van inwendige orde dient als aanvulling op de statuten aanzien te worden.
VIII. ONTBINDING EN VEREFFENING
Artikel 34 – Ontbinding en Vereffening
In het geval van een vrijwillige ontbinding van de Vereniging, zal de Algemene Vergadering een vereffenaar
aanduiden, zijn machten bepalen, alsook de voorwaarden van de vereffening. Tot de vrijwillige ontbinding mag
alleen besloten worden mits goedkeuring van tenminste vier vijfden van de aanwezige of vertegenwoordigde
Stichtende en Werkende Leden (met inachtneming van het bepaalde bij artikel 30 van de statuten), en voor zover
twee derden van de Stichtende en Werkende Leden op de Algemene Vergadering aanwezig dan wel
vertegenwoordigd zijn. Indien twee derden van de Stichtende en Werkende Leden niet aanwezig of
vertegenwoordigd is op deze Algemene Vergadering, kan een tweede algemene vergadering binnen de veertien
dagen worden bijeengeroepen die in elk geval geldig kan besluiten omtrent de ontbinding en vereffening,
ongeacht het aantal aanwezige of vertegenwoordigde Stichtende en Werkende Leden, mits inachtneming van
voornoemde bijzondere meerderheid.
In geval van vrijwillige of gerechtelijke ontbinding en vereffening, beslist de Algemene Vergadering op voorstel
van de Raad van Bestuur over de bestemming van het vermogen van de Vereniging, na aanzuivering van de
passiva, dat moet worden toegekend aan een andere vereniging zonder winstoogmerk met een gelijkaardig of
verwant doel.
Die beslissing alsmede de naam, het beroep en het adres van de vereffenaar zullen in de bijlagen van het
Belgisch Staatsblad bekend worden gemaakt.
Met ingang van de beslissing tot ontbinding vermelden alle akten, facturen, mededelingen, publicaties, brieven en
andere documenten die van de Vereniging uitgaan, de benaming van de Vereniging, onmiddellijk voorafgegaan
of gevolgd door de woorden “vereniging zonder winstoogmerk in vereffening” of “VZW in vereffening“.
IX. SLOTBEPALING
Artikel 35 - Slotbepaling
Voor al hetgeen niet uitdrukkelijk door onderhavige statuten wordt geregeld, wordt verwezen naar de Wet van 27
juni 1921, zoals gewijzigd, en haar uitvoeringsbesluiten.
OVERGANGSBEPALINGEN
Bijzondere Algemene Vergadering
Na de statuten van de Vereniging opgesteld te hebben, hebben de Stichtende Leden een Bijzondere Algemene
Vergadering gehouden en hebben zij de volgende besluiten unaniem goedgekeurd:
1.         Eerste boekjaar

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/1

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De Bijzondere Algemene Vergadering heeft besloten dat het eerste boekjaar vandaag zal aanvangen en zal
eindigen op 31 december 2016.
2.         Benoeming van de eerste leden van de Raad van Bestuur
De Bijzondere Algemene Vergadering besluit unaniem dat de volgende personen als bestuurders worden
benoemd :
(i)        Mevrouw Charline Marie Michèle DESMECHT; en
(ii)      De Heer Jorge Mark PUTTEMANS; en
(iii)       De Heer Pieter Michel Rogier RONSIJN; en
(iv)       De Heer Stijn Armand VAN EYNDE
die hun opdracht hebben aanvaard.
Het mandaat van de aldus aangeduide bestuurders neemt een einde bij de jaarvergadering die beraadslaagt
over de jaarrekening met betrekking tot het boekjaar 2018.
Raad van Bestuur
Na de Bijzondere Algemene Vergadering hebben de voormelde bestuurders een vergadering van de Raad van
Bestuur gehouden.
Deze Raad van Bestuur heeft met unanimiteit benoemd :
-           Pieter Ronsijn tot Voorzitter van de Raad van Bestuur; en
-           Stijn Van Eynde tot Secretaris van de Raad van Bestuur.
Gedaan te Brussel, op datum van 28 oktober 2016, in zoveel exemplaren als er Stichtende Leden zijn.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/1

1/
20

16
 - 

An
ne

xe
s 

du
 M

on
ite

ur
 b

el
ge

 


