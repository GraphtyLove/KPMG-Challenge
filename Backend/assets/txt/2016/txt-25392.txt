





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Buren en buurten

(afgekort) : Buren&buurten

Rechtsvorm : Vereniging zonder winstoogmerk

Zetel : Busselweg 26

3140

België

Onderwerp akte : Oprichting

Keerbergen

STATUTEN
 
Artikel 1. DE VERENIGING
 
1.1. Rechtsvorm
 
De vereniging wordt opgericht als een entiteit met rechtspersoonlijkheid, meer in het bijzonder als een vereniging
zonder winstoogmerk (hierna “vzw” genaamd) op grond van de wet van 27 juni 1921 betreffende de verenigingen
zonder winstoogmerk en de stichtingen, gepubliceerd in het Belgisch Staatsblad van 1 juli 1921 gelden op heden,
inclusief de wetswijzigingen ter zake (hierna genoemd “VZW-wet”).
 
1.2. Naam
 
De vzw draagt de naam “Buren en Buurten”, afgekort “Buren&Buurten”.
 
Deze naam moet voorkomen in alle akten, facturen, aankondigingen, bekendmakingen, brieven, orders en
andere stukken uitgaande van de vereniging, onmiddellijk voorafgegaan of gevolgd door de woorden “vereniging
zonder winstoogmerk” of door de afkorting “vzw”, met nauwkeurige vermelding van het adres van de zetel.
 
1.3. Zetel
 
De zetel van de vzw is gevestigd op 3140 Keerbergen, Busselweg 26, gelegen in het gerechtelijk arrondissement
Leuven.
 
De Raad van Bestuur heeft de bevoegdheid om de zetel te verplaatsen naar iedere plaats binnen het Nederlands
taalgebied en de nodige openbaarmakingsvereisten te vervullen. De algemene vergadering bekrachtigt de
zetelwijziging in de statuten op haar eerstvolgende vergadering.
 
1.4. Duur
 
De vzw is opgericht voor onbepaalde duur.
 
Artikel 2. DOELEINDEN EN ACTIVITEITEN
 
2.1. Doeleinden
 

 *16318112*
Neergelegd
05-09-2016

0661981745

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De vzw stelt zich tot doel:
1) Het bewaken en verbeteren van de rechtsbescherming van iedere burger die juridisch en/of feitelijk verblijft of
verbleven heeft op Belgisch grondgebied tegen personen, organisaties en/of groeperingen die zich bevinden in
een situatie van nabuurschap ten aanzien van andere personen, organisaties en/of groeperingen.
2) Het bewaken en verbeteren van de bescherming van de natuur, het natuurbehoud, de volksgezondheid, de
leefbaarheid en de levenskwaliteit, de duurzame leefomgeving en de mobiliteit ten voordele van de huidige en
toekomstige generaties die feitelijk en/of juridisch (zullen) verblijven op het Belgisch grondgebied.
3) Het verlenen van administratieve en juridische ondersteuning aan lokale actiecomités of groeperingen die
opkomen voor één of meerdere van de hierboven vermelde doelstellingen
 
2.2. Activiteiten
 
Tot de concrete activiteiten waarmee de doelstellingen van de vzw worden verwezenlijkt, behoren onder meer:
- Het opvragen bij overheidsinstanties en particulieren van alle informatie die nuttig kan zijn voor het
verwezenlijken van de doelstellingen van de vzw;
- Het organiseren van of deelnemen aan studies, evenementen, vergaderingen, projecten of andere acties die
een finaliteit hebben die niet strijdig is met de doelstellingen van de vzw;
- Het informeren van het publiek via de (sociale) media;
- Het verlenen van advies;
- Het bewerkstelligen van bemiddeling tussen betrokkenen en het plegen van overleg met overheidsorganen
teneinde geschillen zo snel mogelijk te beëindigen;
- Het optreden in rechte tegen situaties en/of rechtshandelingen die de doelstellingen van de vzw kunnen
ondermijnen.
Daarnaast kan de vzw alle activiteiten ontplooien die rechtstreeks of onrechtstreeks bijdragen tot de
verwezenlijking van voormelde ideële niet-winstgevende doelstellingen, met inbegrip van bijkomstige
commerciële en winstgevende activiteiten binnen de grenzen van wat wettelijk toegelaten is en waarvan de
opbrengsten te allen tijde volledig zullen worden bestemd voor de verwezenlijking van de ideële niet-
winstgevende doelstellingen.
 
De vzw kan tevens onbeperkt samenwerken met, leningen toestaan aan, deelnemen in het kapitaal van, of op
gelijk welke wijze, rechtstreeks of onrechtstreeks, belangen nemen in andere rechtspersonen, verenigingen en
vennootschappen van private of publieke aard, naar Belgisch of naar buitenlands recht.
 
Artikel 3. LIDMAATSCHAP
 
3.1. Werkende leden
 
Er zijn minstens drie werkende leden met alle rechten zoals omschreven voor de leden in de VZW-wet.
 
Daarnaast kan iedere natuurlijke of rechtspersoon zich kandidaat stellen als werkend lid op voorwaarde dat ze
worden voorgedragen door minstens 2 bestaande werkende leden.
 
De kandidaat-leden richten hun kandidatuurstelling aan de raad van bestuur.
 
De algemene vergadering zal beslissen over de aanvaarding van de kandidaat als werkend lid op haar
eerstvolgende vergadering. Op deze vergadering dienen minstens de helft van het aantal leden van de algemene
vergadering aanwezig of vertegenwoordigd te zijn. De beslissing wordt genomen met een meerderheid van twee
derden van de aanwezige en vertegenwoordigde leden van de algemene vergadering.
 
De algemene vergadering kan discretionair en zonder verdere motivatie beslissen dat een kandidaat niet wordt
aanvaard als werkend lid.
 
Werkende leden hebben alle rechten en verplichtingen die in de VZW-wet en deze statuten worden beschreven.
Zij betalen een lidmaatschapsbijdrage die jaarlijks zal worden vastgelegd door de raad van bestuur en die
maximum 500 EUR zal bedragen.
 
3.2. Toegetreden leden
 
Elke natuurlijke persoon, rechtspersoon of organisatie die de doelstellingen van de vzw ondersteunt, kan bij de
vzw een mondelinge of schriftelijke aanvraag indienen om toegetreden lid te worden.
 
De raad van bestuur kan discretionair en zonder verdere motivatie beslissen dat een kandidaat niet wordt
aanvaard als toegetreden lid.
 
Toegetreden leden hebben enkel de rechten en plichten die worden omschreven in deze statuten en het
eventuele huishoudelijk reglement. Toegetreden leden hebben geen stemrecht.
 
3.3. Uittreding

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Werkende leden kunnen op elk moment uittreden als lid door een schriftelijke melding te richten aan de raad van
bestuur. Het ontslag zal ingaan op de eerste dag van de maand die volgt op de maand van verzending van die
schriftelijke melding.
 
Toegetreden leden kunnen op elk moment uittreden als lid door een schriftelijke melding te richten aan de raad
van bestuur. Het ontslag zal ingaan drie dagen na verzending van die schriftelijke melding.
 
Een ontslagnemend werkend lid kan echter wel verplicht worden tot de pro rata betaling van de
lidmaatschapsbijdrage en tot de deelname in de kosten die goedgekeurd werden voor het jaar waarin het ontslag
wordt ingediend.
 
3.4. Opschorting van werkende leden
 
Het lidmaatschap, inclusief het stemrecht, van werkende leden die hun lidmaatschapsbijdrage voor het lopende
jaar binnen de door de raad van bestuur bepaalde termijn niet betalen, wordt opgeschort na een eerste
schriftelijke aanmaning tot regularisatie vanaf de eerste dag van de maand die volgt op de maand van
verzending.
 
Werkende leden die hun lidmaatschapsbijdrage na de regularisatietermijn niet betalen, mogen door de vzw
worden geacht ontslagnemend te zijn.
 
3.5. Uitsluiting
 
Een werkend lid kan op elk ogenblik, op voorstel van het bestuur of op verzoek van minstens één vijfde van alle
werkende leden, worden uitgesloten door een bijzonder besluit van de algemene vergadering, waarop minstens
de helft van alle werkende leden aanwezig of vertegenwoordigd zijn en waarbij voor de beslissing een
tweederdemeerderheid van de stemmen van de aanwezige of vertegenwoordigde werkende leden vereist is.
Ongeldige stemmen en onthoudingen worden voor deze aangelegenheid meegerekend als negatieve stemmen.
 
De uitsluiting wordt geagendeerd met de enkele vermelding van de naam. Het werkend lid waarvan de
beëindiging van het lidmaatschap wordt voorgesteld, wordt geïnformeerd over de motieven voor uitsluiting door
de voorzitter van de raad van bestuur.
 
Toegetreden leden die handelen in strijd met de doelstellingen van de vzw kunnen door eenzijdig besluit van de
raad van bestuur uitgesloten worden van het lidmaatschap.
 
3.6 Rechten
 
Geen enkel lid kan enige aanspraak laten gelden op het uitoefenen op de activa van de vzw op grond van de
enkele hoedanigheid van lid.
 
Deze uitsluiting van rechten op de activa geldt te allen tijde: tijdens het lidmaatschap, bij beëindiging van het
lidmaatschap om wat voor reden dan ook, bij ontbinding van de vzw enz.
 
Artikel 4. ALGEMENE VERGADERING
 
4.1. De algemene vergadering
 
De algemene vergadering bestaat uit de werkende leden. Alle werkende leden hebben gelijk stemrecht. Elk
werkend lid heeft één stem.
 
4.2. Bevoegdheden
 
De volgende bevoegdheden kunnen uitsluitend door de algemene vergadering uitgeoefend worden:
 
- De wijziging van de statuten;
- De benoeming en de afzetting van de bestuurders;
- De benoeming en de afzetting van de commissaris en het bepalen van diens bezoldiging;
- De kwijting aan de bestuurders en de commissarissen;
- De goedkeuring van de begroting en van de rekening;
- De ontbinding van de vereniging;
- De uitsluiting van een lid;
- De omzetting van de vereniging in een vennootschap met een sociaal oogmerk.
 
Alsook alle gevallen waarin de statuten dat vereisen, zoals bijvoorbeeld:
- De goedkeuring van een bijzonder werkingsverslag van de voorzitter;
- De goedkeuring van het actieprogramma opgesteld door de raad van bestuur;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

- De aanvaarding van nieuwe werkende leden:
- De verkiezing van de voorzitter, de ondervoorzitters, de penningmeester en de secretaris.
 
4.3. Oproepingen
 
De jaarlijkse bijeenkomsten van de gewone algemene vergadering zullen tijdens het derde kwartaal van het
kalenderjaar gehouden worden op de plaats die vermeld wordt in de oproeping en bij gebreke daaraan op de
maatschappelijke zetel. De oproeping wordt minstens vijftien dagen voorafgaand aan de datum van de algemene
vergadering naar alle werkende leden verstuurd per e-mail en/of per gewone brief op het (e-mail)adres dat het
werkend lid daartoe laatst heeft opgegeven aan de secretaris.
 
De vergaderingen worden door de voorzitter van de raad van bestuur bijeengeroepen. Aan de oproeping wordt
een ontwerp van agenda toegevoegd zoals bepaald door de raad van bestuur. Behoudens de agenda zoals
bepaald door de collegiale raad van bestuur, zal ook elk punt dat door minstens 1/20 van de werkende leden
minstens tien dagen voor de vergadering aangebracht werd, op de agenda worden geplaatst.
 
Bijzondere bijeenkomsten in een buitengewone algemene vergadering kunnen worden samengeroepen na
collegiale beslissing van de raad van bestuur alsook op verzoek van minstens één vijfde van alle werkende
leden. De oproeping wordt minstens tien dagen voorafgaand aan de datum van de algemene vergadering naar
alle werkende leden verstuurd per e-mail en/of per gewone brief op het (e-mail)adres dat het werkend lid daartoe
laatst heeft opgegeven aan de secretaris.
 
4.4. Quorum en stemming
 
Om te beraadslagen moet minstens één derde van de werkende leden aanwezig of vertegenwoordigd zijn.
Beslissingen worden genomen bij gewone meerderheid van de geldige stemmen van de ter vergadering
aanwezige of vertegenwoordigde leden, behalve wanneer de VZW-wet of de statuten dit anders voorzien.
Ongeldige stemmen en onthoudingen worden niet meegerekend. Bij staking van stemmen wordt het voorstel
geacht verworpen te zijn. Punten buiten de agenda kunnen behandeld worden mits aanvaarding door twee derde
van de stemmen van de aanwezige of vertegenwoordigde leden.
 
De wijziging van de statuten vereist een beraadslaging in een vergadering die voldoet aan een quorum van twee
derden van de werkende leden die aanwezig of vertegenwoordigd zijn. Indien op de eerste vergadering minder
dan twee derden van de leden aanwezig of vertegenwoordigd zijn, kan een tweede vergadering worden
bijeengeroepen die geldig kan beraadslagen en besluiten alsook de wijzigingen aannemen met de meerderheden
hierna bepaald, ongeacht het aantal aanwezige en/of vertegenwoordigde leden. De tweede vergadering mag niet
worden gehouden binnen de 15 dagen die volgen op de eerste vergadering. De beslissing wordt geacht
aanvaard te zijn indien ze wordt goedgekeurd door twee derden van de stemmen van de aanwezige of
vertegenwoordigde werkende leden. Wanneer de statutenwijziging betrekking heeft op het doel of de doeleinden
waarvoor de vereniging is opgericht, vereist ze een meerderheid van vier vijfden van de stemmen van de
aanwezige of vertegenwoordigde werkende leden. Ongeldige stemmen en onthoudingen worden meegerekend
als tegenstemmen.
 
Leden die niet op de vergadering aanwezig kunnen zijn, kunnen door andere leden of door een derde die geen
werkend lid is, worden vertegenwoordigd. Elk lid kan maximum twee volmachten dragen.
 
De stemming kan gebeuren door afroeping, door handopsteking of, indien gevraagd door minstens 1/3 van de
werkende leden die aanwezig of vertegenwoordigd zijn, door geheime stemming. Bij stemming over personen
(bv. benoeming en ontslag van bestuurders of uitsluiting van leden) zal de stemming steeds geheim zijn. De raad
van bestuur kan autonoom beslissen om de stemming bij stembrief te organiseren. Bij staking van stemmen
wordt het voorstel geacht verworpen te zijn.
 
Er worden notulen opgesteld en bewaard in een notulenregister dat ter inzag zal zijn van de werkende leden die
hun inzagerecht zullen uitoefenen conform de modaliteiten die zijn vastgelegd in artikel 9 van het koninklijk
besluit van 26 juni 2003. Derden die kennis willen nemen van de genotuleerde beslissingen van de algemene
vergadering kunnen daartoe een aanvraag indienen bij de raad van bestuur die deze discretionair en zonder
verdere motivering kan toestaan of weigeren.
 
Artikel 5. BESTUUR EN VERTEGENWOORDIGING
 
5.1. Samenstelling raad van bestuur
 
De vzw wordt bestuurd door een raad van bestuur samengesteld uit ten minste drie bestuurders, al dan niet
leden van de vzw. Het aantal bestuurders moet in elk geval steeds lager zijn dan het aantal personen dat
werkend lid is van de vzw. Wanneer de vzw slechts het wettelijk bepaald minimum van drie werkende leden
heeft, mag de raad van bestuur uit twee bestuurders bestaan. De dag waarop een vierde werkend lid wordt
aanvaard, zal een (buiten)gewone algemene vergadering overgaan tot de benoeming van een derde bestuurder.
De bestuurders worden individueel benoemd door een algemene vergadering bij gewone meerderheid van de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

geldig uitgebrachte stemmen van de aanwezige of vertegenwoordigde leden voor een termijn van vier jaar.
Ongeldige stemmen en onthoudingen worden niet meegerekend. De ambtstermijn van de bestuurders eindigt op
de dag van de jaarlijkse algemene vergadering van het vierde jaar dat volgt op het kalenderjaar waarin ze
benoemd zijn. Bestuurders zijn herbenoembaar.
 
De Raad van bestuur kiest onder haar leden een voorzitter, secretaris en penningmeester die de taken zullen
vervullen die horen bij deze functie zoals omschreven in deze statuten en ter gelegenheid van hun verkiezing. De
verkiezing verloopt geheim en gebeurt individueel per functie met gewone meerderheid van geldig uitgebrachte
stemmen van de aanwezige en vertegenwoordigde bestuurders. Ongeldige stemmen en onthoudingen worden
niet meegerekend.
 
De bestuurders kunnen te allen tijde en met onmiddellijke ingang worden ontslagen door de algemene
vergadering die daarover discretionair en zonder motivatie beslist bij tweederdemeerderheid van de geldig
uitgebrachte stemmen van de aanwezige of vertegenwoordigde leden. Ongeldige stemmen en onthoudingen
worden niet meegerekend. Ieder lid van de raad van bestuur kan ook zelf ontslag nemen door schriftelijke
kennisgeving aan de voorzitter van de raad van bestuur. Een bestuurder is verplicht na indiening van zijn ontslag
zijn opdracht verder te vervullen totdat redelijkerwijze in zijn vervanging kan worden voorzien.
 
De bestuurders oefenen hun mandaat in principe kosteloos uit. De kosten die zij maken in het kader van de
uitoefening van hun bestuursmandaat worden vergoed.
 
5.2. Raad van bestuur: vergaderingen, beraadslagingen en beslissing
 
De raad van bestuur vergadert na een schriftelijke oproeping door de voorzitter die minstens 3 dagen
voorafgaand aan de datum van de vergadering wordt verzonden, zo dikwijls als het belang van de vzw het vereist
alsook binnen 7 dagen na een daartoe strekkend verzoek van twee bestuurders of van de dagelijkse bestuurder.
 
De raad van bestuur wordt voorgezet door de voorzitter of, bij diens afwezigheid, door de oudste in anciënniteit
van de aanwezige bestuurders. De vergadering wordt gehouden op de zetel van de vzw of in elke andere plaats
in België, aangewezen in de oproeping.
 
De raad van bestuur kan slechts beraadslagen en besluiten wanneer ten minstens de meerderheid van zijn leden
aanwezig is op de vergadering. De besluiten worden genomen bij eenvoudige meerderheid van stemmen van de
aanwezige en vertegenwoordigde bestuurders. Bij staking van heeft de voorzitter dan wel de bestuurder die de
vergadering voorzit, doorslaggevende stem.
 
Er worden notulen opgesteld en vervolgens ondertekend door de voorzitter, bewaard in een notulenregister dat
ter inzage zal zijn van de werkende leden die hun inzagerecht zullen uitoefenen conform de modaliteiten die zijn
vastgelegd in artikel 9 van het koninklijk besluit van 27 juni 2003.
 
In uitzonderlijke gevallen, wanneer de dringende noodzakelijkheid en het belang van de vzw zulks vereisen,
kunnen de besluiten van de raad van bestuur worden genomen bij eenparig schriftelijk akkoord van de
bestuurders. Daartoe is vereist dat er vooraf een akkoord is van vier vijfde van de stemmen van de bestuurders
om tot schriftelijke besluitvorming over te gaan. Schriftelijke besluitvorming veronderstelt in elk geval dat er een
beraadslaging plaatsvond per e-mail video- of telefoongesprek.
 
5.3. Tegenstrijdig belang
 
Indien een bestuurder, rechtstreeks of onrechtstreeks, een belang van vermogensrechtelijke aard heeft dat
strijdig is met een beslissing of een verrichting die tot de bevoegdheid behoort van de raad van bestuur, moet
hij/zij dit meedelen aan de andere bestuurders vooraleer de raad van bestuur een besluit neemt.
 
De bestuurder met het tegenstrijdig belang verwijdert zich uit de vergadering en onthoudt zich van de
beraadslaging en de stemming over de aangelegenheid waarop het betrekking heeft.
 
Voormelde procedure is niet toepasselijk op gebruikelijke verrichtingen die plaatshebben onder de voorwaarden
en tegen de zekerheden die op de markt gewoonlijk gelden voor soortgelijke verrichtingen.
 
5.4. Intern bestuur – beperkingen
 
De raad van bestuur is bevoegd om alle handelingen van intern bestuur te verrichten die nodig of dienstig zijn tot
verwezenlijking van het doel van de vzw, met uitzondering van die handelingen waarvoor volgens artikel 4 van de
VZW-wet de algemene vergadering exclusief bevoegd is.
 
Onverminderd de verplichtingen die voortvloeien uit collegiaal bestuur, met name overleg en toezicht, kunnen de
bestuurders de bestuurstaken onder elkaar verdelen. Niet-naleving van deze bevoegdheidsbeperking brengt de
interne aansprakelijkheid van de betrokken bestuurder(s) in het gedrang.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De raad van bestuur kan een deel van zijn beslissingsbevoegdheid delegeren aan een of meerdere derden-niet-
bestuurders, zonder dat deze overdracht evenwel betrekking kan hebben op het algemeen beleid van de vzw of
de algemene bestuursbevoegdheid van de raad van bestuur.
 
De bestuurders kunnen niet zonder toestemming van de algemene vergadering beslissingen nemen die verband
houden met de aan- of verkoop van onroerende goederen van de vzw en/of de vestiging van een hypotheek.
Niet-naleving van deze bevoegdheidsbeperking brengt de interne aansprakelijkheid van de betrokken
bestuurder(s) in het gedrang.
 
5.5. Externe vertegenwoordigingsmacht
 
De raad van bestuur vertegenwoordigt als college de vzw in alle handelingen in en buiten rechte. Hij
vertegenwoordigt de vereniging door de meerderheid van zijn leden.
 
Onverminderd de algemene vertegenwoordigingsbevoegdheid van de raad van bestuur als college, wordt de vzw
in en buiten rechte eveneens vertegenwoordigd door de voorzitter van de raad van bestuur die alleen handelt.
 
In afwijking van artikel 13 van de VZW-wet kunnen de vertegenwoordigingsorganen niet zonder toestemming van
de algemene vergadering rechtshandelingen stellen die verband houden met de vertegenwoordiging van de vzw
bij de aan- of verkoop van onroerende goederen van de vzw en/of de vestiging van een hypotheek. Niet-naleving
van deze bevoegdheidsbeperking brengt de interne aansprakelijkheid van de betrokken bestuurder(s) in het
gedrang.
 
De raad van bestuur of de bestuurders die de vzw vertegenwoordigen kunnen gevolmachtigden van de vzw
aanstellen. Alleen bijzondere en beperkte volmachten voor bepaalde of een reeks bepaalde rechtshandelingen
zijn geoorloofd. De gevolmachtigden verbinden de vzw binnen de perken van hun verleende volmacht waarvan
de grenzen tegenwerpelijk zijn aan derden overeenkomstig wat geldt inzake de regelgeving in verband met
lastgeving.
 
5.6. Bekendmakingsvereisten
 
De benoeming van de leden van de raad van bestuur en van de personen gemachtigd om de vzw te
vertegenwoordigen alsook hun ambtsbeëindiging wordt openbaar gemaakt door neerlegging in het
verenigingsdossier ter griffie van de rechtbank van koophandel, en door publicatie van een uittreksel in de
Bijlagen bij het Belgisch Staatsblad. Uit die stukken moet in ieder geval blijken of de personen die de vzw
vertegenwoordigen, de vzw ieder afzonderlijk, gezamenlijk, dan wel als college verbinden alsook de omvang van
hun bevoegdheden.
 
Artikel 6. DAGELIJKS BESTUUR
 
Het dagelijks bestuur van de vzw op intern vlak alsook de externe vertegenwoordiging wat betreft dat dagelijks
bestuur kan door de raad van bestuur worden opgedragen aan een of meer personen.
 
Indien van deze mogelijkheid gebruik wordt gemaakt, zullen deze personen alleen kunnen handelen en dit zowel
wat het intern dagelijks bestuur als de externe vertegenwoordigingsmacht voor dat dagelijks bestuur betreft.
 
In afwijking van artikel 13bis van de VZW-wet kunnen de personen belast met het dagelijks bestuur niet zonder
toestemming van de voorzitter van de raad van bestuur beslissingen nemen of rechtshandelingen stellen die
verband houden met de vertegenwoordiging van de vzw in het kader van het dagelijks bestuur bij transacties die
10.000 EUR te boven gaan. Niet-naleving van deze bevoegdheidsbeperking brengt de interne aansprakelijkheid
van de betrokken vertegenwoordiger(s) in het gedrang.
 
Bij gebrek aan wettelijke omschrijving van wat het “dagelijks bestuur” omvat, worden tot daden van dagelijks
bestuur gerekend alle handelingen die dag aan dag moeten worden verricht om de normale gang van zaken van
de vzw te verzekeren en die, zowel wegens hun minder belang, als wegens de noodzakelijkheid een onverwijlde
beslissing te nemen, het optreden van de raad van bestuur niet vereisen of niet wenselijk maken.
 
De benoeming van de personen belast met het dagelijks bestuur en hun ambtsbeëindiging worden openbaar
gemaakt door neerlegging in het verenigingsdossier ter griffie van de rechtbank van koophandel en door
publicatie van een uittreksel daarvan in de Bijlagen bij het Belgisch Staatsblad. Uit die stukken moet in ieder
geval blijken of de personen die de vzw vertegenwoordigen inzake dagelijks bestuur, de vzw afzonderlijk,
gezamenlijk, dan wel als college verbinden, alsook de omvang van hun bevoegdheden.
 
Artikel 7. AANSPRAKELIJKHEID VAN DE BESTUURDER EN DAGELIJKS BESTUURDER
 
De bestuurders en dagelijks bestuurders zijn niet persoonlijk verbonden door de verbintenissen van de vzw.
 
Tegenover de vzw en tegenover derden is hun verantwoordelijkheid beperkt tot de vervulling van de hun

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

gegeven opdracht overeenkomstig het gemeen recht, het bepaalde in de wet en in de statuten en zijn ze enkel
aansprakelijk voor de hen persoonlijk toerekenbare fouten begaan in hun opdracht van (dagelijks) bestuur.
 
Artikel 8. TOEZICHT DOOR EEN COMMISSARIS
 
Zolang de vzw voor het laatst afgesloten boekjaar de drempelbedragen vermeld in artikel 17, §5 van de VZW-wet
niet overschrijdt, is de vzw niet verplicht een commissaris te benoemen.
 
Zodra de vzw de drempelbedragen overschrijdt, wordt de controle op de financiële toestand, op de jaarrekening
en op de regelmatigheid van de verrichtingen hierin weer te geven, aan een commissaris opgedragen, te
benoemen door de algemene vergadering onder de leden van het Instituut der Bedrijfsrevisoren overeenkomstig
de wettelijke bepalingen ter zake. Deze bepaalt ook de bezoldiging van de commissaris.
 
Artikel 9. FINANCIERING EN BOEKHOUDING
 
9.1. Financiering
 
De vereniging zal onder meer worden gefinancierd door subsidies, toelagen, giften, bijdragen, schenkingen,
legaten, gegeven zowel om de algemene doeleinde van de vereniging te ondersteunen als ter ondersteuning van
een specifiek project.
 
Daarnaast kan de vereniging fondsen verwerven op elke andere wijze die niet in strijd is met de wet.
 
9.2. Boekhouding
 
Het boekjaar begint op 1 januari en eindigt op 31 december.
 
De boekhouding wordt gevoerd overeenkomstig het bepaalde in artikel 17 van de VZW-wet en de daarop
toepasselijke uitvoeringsbesluiten.
 
De jaarrekening wordt neergelegd in het dossier gehouden op de griffie van de rechtbank van koophandel
overeenkomstig het bepaalde in artikel 26nonies van de VZW-wet. Voor zover van toepassing wordt de
jaarrekening tevens neergelegd bij de Nationale Bank overeenkomstig het bepaalde in artikel 17, §6 van de
VZW-wet en de desbetreffende uitvoeringsbesluiten.
 
De raad van bestuur legt de jaarrekening van het voorafgaande boekjaar ter goedkeuring voor aan de jaarlijkse
algemene vergadering. Een ontwerp van begroting wordt ter goedkeuring voorgelegd aan een algemene
vergadering gehouden uiterlijk in de laatste maand van het boekjaar dat voorafgaat aan het boekjaar waarop de
begroting betrekking heeft.
 
Artikel 10. ONTBINDING
 
De algemene vergadering zal worden samengeroepen ter bespreking van voorstellen met betrekking tot de
ontbinding voorgelegd door de raad van bestuur of door minimum één vijfde van alle leden. De samenroeping en
agendering vinden plaats overeenkomstig het bepaalde in artikel 4 sectie 3 van deze statuten.
 
De beraadslaging en de beslissing over de ontbinding respecteert het quorum en de meerderheid vereist voor
een doelwijziging zoals bepaald in artikel 4, sectie 4 van deze statuten. Vanaf de beslissing tot ontbinding
vermeldt de vzw steeds dat zij “vzw in vereffening” is overeenkomstig artikel 23 van de VZW-wet.
 
Ingeval het voorstel tot ontbinding wordt goedgekeurd, benoemt de algemene vergadering een of meerdere
vereffenaars waarvan zij de opdracht zal omschrijven.
 
In geval van ontbinding en vereffening beslist de buitengewone algemene vergadering over de bestemming van
het vermogen van de vzw dat moet worden toegekend aan een andere vereniging zonder winstoogmerk met een
gelijkaardig of verwant doel, werkzaam in België.
 
Alle beslissingen betreffende de ontbinding, de vereffeningsvoorwaarden, de benoeming en de ambtsbeëindiging
van de vereffenaars, de afsluiting van de vereffening en de bestemming van het actief worden neergelegd ter
griffie en bekendgemaakt in de Bijlagen bij het Belgisch Staatsblad overeenkomstig het bepaalde in artikel 23 en
26nonies van de VZW-wet en de uitvoeringsbesluiten daaromtrent.
 
Artikel 11. BIJZONDERE BEPALINGEN
 
- Alle voormelde stichters van de vereniging zijn na de oprichting bijeengekomen in algemene vergadering en
beslissen met eenparigheid van stemmen:
  a) Het aantal bestuurders te bepalen op twee
  b) Worden aangesteld tot bestuurder voor een termijn van vier jaar, ingaand op heden:

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

    1. De heer VERBRUGGEN Johan Gaston Maria, geboren op 11 mei 1962 te Reet en die woont te 3140
Keerbergen, Busselweg 26
    2. Mevrouw VERBRUGGEN Janina Geerald Marjan, geboren op 26 november 1987 te Boom en die woont te
3111 Wezemaal, Steenweg op Nieuwrode 4A/0001.
 
- De voormelde bestuurders van de vereniging zijn vervolgens samengekomen en hebben met eenparigheid van
stemmen aangeduid als:
  a) Voorzitter: mevrouw VERBRUGGEN Janina
  b) Penningmeester en secretaris: de heer VERBRUGGEN Johan
 
Gedaan op 05 september 2016 te Keerbergen,
In drie exemplaren.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

9/
20

16
 - 

An
ne

xe
s 

du
 M

on
ite

ur
 b

el
ge

 


