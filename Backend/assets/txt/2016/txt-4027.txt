





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

Mod PDF 11.1

Ondernemingsnummer :
Benaming (voluit) : Eoly Coöperatie

(verkort) :

Coöperatieve vennootschap met beperkte aansprakelijkheidRechtsvorm :

(volledig adres)
Zetel : Edingensesteenweg 196

1500 Halle

OprichtingOnderwerp akte :

Er blijkt uit een akte verleden op  zevenentwintig januari tweeduizend zestien, voor Meester Alexis
LEMMERLING, notaris  te Brussel,
dat :
1) De naamloze vennootschap die een publiek beroep doet op het spaarwezen
ETABLISSEMENTEN FRANZ COLRUYT, met maatschappelijke zetel te 1500 Halle,
Edingensesteenweg 196, met ondernemingsnummer 0400.378.485;
2) De naamloze vennootschap COLRUYT RETAIL, met maatschappelijke zetel te 5590 Ciney, rue
St. Gilles Biron, met ondernemingsnummer 0401.377.189;
3) De naamloze vennootschap Colruyt Group Services met maatschappelijke zetel te 1500 Halle,
Edingensesteenweg 196, met ondernemingsnummer 0880.364.278,
volgende vennootschap hebben opgericht :
RECHTSVORM - NAAM
De vennootschap bestaat onder de benaming "Eoly Coöperatie" en neemt de vorm aan van een
coöperatieve vennootschap met beperkte aansprakelijkheid.
De woorden "coöperatieve vennootschap met beperkte aansprakelijkheid" of de afkorting "CVBA"
moeten in alle akten, facturen en documenten uitgaande van de vennootschap die naam onmiddellijk
voorafgaan of volgen.
ZETEL
De maatschappelijke zetel van de vennootschap is gevestigd te 1500 Halle, Edingensesteenweg
196.
DOEL
De vennootschap heeft tot doel:
- het verwerven en verzamelen van financiële middelen om deze aan te wenden voor investeringen
in duurzame en/of hernieuwbare energieproductie en rationeel energieverbruik en alles wat daarmee
verband houdt;
- het promoten van het gebruik van duurzame en/of hernieuwbare energie en het bevorderen van
efficiënt en zuinig energiegebruik en alles wat daarmee verband houdt naar haar vennoten toe;
-   het verenigen van haar vennoten rond het gebruik van duurzame energie;
- het promoten en het vergroten van het lokaal en maatschappelijk draagvlak voor duurzame
energieprojecten en efficiënt energiegebruik.
De vennootschap mag, in België en elders, alle verrichtingen stellen van commerciële, industriële,
onroerende, roerende of financiële aard (waaronder, zonder beperkend te zijn, het aangaan of
verstrekken van leningen of kredieten aan rechtspersonen en/of particulieren en het verschaffen van
eender welke persoonlijke of zakelijke zekerheid tot waarborg van haar eigen verbintenissen of die
van derden, onder meer door haar goederen in hypotheek of in pand te geven of een mandaat
daartoe te verlenen) die rechtstreeks of onrechtstreeks met haar doel verwant zijn of de
verwezenlijking ervan kunnen bevorderen.
Zij mag alle roerende en onroerende goederen verwerven en alle activiteiten ontplooien, welke
rechtstreeks of onrechtstreeks hoofdzakelijk of aanvullend verband houden met het doel van de
vennootschap.

 *16302335*
Neergelegd
27-01-2016

0647562496

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

Ze kan eveneens om het even welke octrooien, merkenrechten, vergunningen, knowhow,
auteursrechten en andere intellectuele eigendomsrechten exploiteren en verhandelen. De
vennootschap kan tevens adviezen verlenen en diensten verstrekken.
De vennootschap kan op om het even welke manier, en onder meer door participatie, inbreng,
intekening, samensmelting of op elk andere wijze belangen nemen in om het even welke bedrijven
met een zelfde, gelijkaardig of aanverwant doel, of dat van aard is de ontwikkeling van haar activiteit
te bevorderen of de verwezenlijking van het geheel of een gedeelte van haar maatschappelijk doel
vergemakkelijken. Zij kan de functies van bestuurder of vereffenaar in andere vennootschappen
waarnemen.
Bovenvermelde opsomming is niet beperkend, zodat de vennootschap alle handelingen kan stellen,
die op welke wijze ook kunnen bijdragen tot de verwezenlijking van haar maatschappelijk doel.
De vennootschap mag haar doel verwezenlijken zowel in België als elders, op alle wijzen en
manieren, die zij het best geschikt zou achten.
DUUR
De vennootschap bestaat voor onbepaalde tijd vanaf de datum van haar oprichting en begint te
werken op datum van zevenentwintig januari tweeduizend zestien.
Zij kan worden ontbonden bij beslissing van de algemene vergadering krachtens de geldende regels
en voorwaarden inzake statutenwijziging.
KAPITAAL
Het maatschappelijk kapitaal is onbeperkt. Het omvat een vast gedeelte en een veranderlijk
gedeelte.
Het vast gedeelte van het maatschappelijk kapitaal is vastgesteld op honderdduizend euro
(100.000,00 EUR). Het is volledig volgestort. Het vast gedeelte van het maatschappelijk kapitaal
wordt uitsluitend vertegenwoordigd door aandelen van categorie A.
Het veranderlijk gedeelte van het maatschappelijk kapitaal betreft het bedrag dat het vast gedeelte
van het maatschappelijk kapitaal overtreft. Het veranderlijk gedeelte van het maatschappelijk kapitaal
is onbeperkt en wordt vertegenwoordigd door aandelen van categorie B.
Het veranderlijk gedeelte van het kapitaal kan vermeerderd of verminderd worden, zonder de
statuten te wijzigen.
Mits inachtneming van het vast gedeelte van het maatschappelijk kapitaal, kan het maatschappelijk
kapitaal gewijzigd worden hetzij door het aanvaarden van nieuwe vennoten (toetreding),  hetzij door
de inschrijving op nieuwe aandelen door bestaande vennoten, hetzij door de uitsluiting of uittreding
van bestaande vennoten, hetzij door terugneming van aandelen, hetzij door opname van reserves in
het maatschappelijk kapitaal, hetzij door terugbetaling van maatschappelijk kapitaal, hetzij door
kapitaalvermindering ter aanzuivering van verliezen.
Ingeval de wijziging van het maatschappelijk kapitaal betrekking heeft op het vaste gedeelte van het
maatschappelijk kapitaal, dient de algemene vergadering daartoe te beslissen met inachtneming van
de meerderheidsvereisten zoals bepaald in artikel 26, lid 3 van deze statuten.
In alle andere gevallen vereist een wijziging van het maatschappelijk kapitaal een beslissing van de
raad van bestuur zonder dat hiervoor een statutenwijziging nodig is. De raad van bestuur kan een
uitgiftepremie bepalen die een vennoot dient te betalen in geval van toetreding tot de vennootschap
of indien een bestaande vennoot inschrijft op bijkomende aandelen.
De houders van aandelen categorie A beschikken over een voorkeurrecht ingeval van een verhoging
van het vast gedeelte van het maatschappelijk kapitaal door inbreng in geld naar evenredigheid van
het deel van het maatschappelijk kapitaal dat hun aandelen vertegenwoordigt. In alle andere
gevallen van een verhoging van het maatschappelijk kapitaal beschikken de vennoten niet over een
voorkeurrecht
De mogelijkheid tot terugneming van gestorte gelden op aandelen wordt uitgesloten overeenkomstig
artikel 377 van het Wetboek van vennootschappen.
Op de kapitaalaandelen werd als volgt in geld ingeschreven:
- door ETABLISSEMENTEN FRANZ COLRUYT, ten belope van  398 aandelen categorie A;
-  door COLRUYT RETAIL, ten belope van 1 aandeel categorie A;
- door Colruyt Group Services, ten belope van 1 aandeel categorie A.
totaal:  400 aandelen categorie A.
Ieder aandeel werd volgestort ten belope van honderd procent (100%).
De vennootschap beschikt bijgevolg over een bedrag van honderdduizend euro (100.000,00 EUR).
Het maatschappelijke kapitaal werd volledig volgestort.
BANKATTEST.
De inbrengen in geld werden voorafgaandelijk aan de oprichting, in toepassing van artikel 399 van
het Wetboek van vennootschappen, gedeponeerd op een bijzondere rekening nummer BE74 0017
7788 4607 bij de BNP PARIBAS FORTIS Bank zoals blijkt uit een door voormelde financiële
instelling op 22 januari 2016 afgeleverd bankattest.
DE AANDELEN

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

Het maatschappelijk kapitaal is vertegenwoordigd door een veranderlijk aantal aandelen op naam. Er
zijn twee categorieën van aandelen:
-    De aandelen van categorie A die het vast gedeelte van het maatschappelijk kapitaal
vertegenwoordigen met een nominale waarde van tweehonderd vijftig euro (€ 250,00) per aandeel.
De aandelen van categorie A zijn aandelen die gehouden worden door de oprichters van de
vennootschap of door de met hen verbonden ondernemingen in de zin van artikel 11 van het
Wetboek van vennootschappen en zijn ingeschreven in het aandelenregister. De houders van
aandelen categorie A worden A-vennoten genoemd.
-    De aandelen van categorie B die na de oprichting van de vennootschap werden uitgegeven en
die het veranderlijk gedeelte van het maatschappelijk kapitaal vertegenwoordigen met een nominale
waarde van tweehonderd vijftig euro (€ 250,00) per aandeel  . De aandelen van categorie B zijn
aandelen die gehouden worden door (i) de natuurlijke en/of rechtspersonen die voldoen aan de
voorwaarden zoals beschreven in artikel 10 van de statuten, en als dusdanig zijn aanvaard door de
raad van bestuur en zijn ingeschreven in het aandelenregister of (ii), in voorkomend geval, de
oprichters van de vennootschap of door de met hen verbonden ondernemingen in de zin van artikel
11 van het Wetboek van vennootschappen. De houders van aandelen categorie B (uitgezonderd, in
voorkomend geval, de A-vennoten) worden B-vennoten genoemd.
Indien eenzelfde vennoot zowel houder is van aandelen categorie A als van aandelen categorie B,
wordt een dergelijke vennoot voor doeleinden van de statuten beschouwd als een A-vennoot.
De raad van bestuur kan de aandelen categorie B verder onderverdelen in compartimenten
(bijvoorbeeld B.1, B.2, etc.). De raad van bestuur kan bijkomende (sub)categorieën van aandelen
creëren.
Elk aandeel waarop wordt ingeschreven, moet onmiddellijk en integraal worden volgestort.
AANSPRAKELIJKHEID
De aansprakelijkheid van de vennoten is beperkt tot het bedrag van hun inbreng. Onder de vennoten
bestaat er geen solidariteit, noch onverdeeldheid.
VORM VAN DE AANDELEN
Alle aandelen zijn op naam.
De aandelen zijn ondeelbaar ten opzichte van de vennootschap. De vennootschap erkent slechts
één eigenaar per aandelen op naam voor wat betreft de uitoefening van de aan dat aandeel
verbonden rechten, met name de eigenaar waarvan de naam in het aandelenregister is
ingeschreven. Indien een aandeel aan verscheidene eigenaars toebehoort of bezwaard is met
vruchtgebruik, kan de vennootschap de uitoefening van de eraan verbonden rechten schorsen totdat
een enkele persoon ten aanzien van de vennootschap als vennoot is aangewezen.  
DE VENNOTEN
Zijn vennoten:
1.      De ondertekenaars van deze akte bij de oprichting van de vennootschap, hierna "oprichters"
genoemd;
2.      De natuurlijke of rechtspersonen die door de raad van bestuur als vennoot aanvaard zijn en die
de door de raad van bestuur vastgestelde voorwaarden onderschrijven.
De raad van bestuur is  bevoegd om over de aanvaarding of weigering van vennoten te beslissen,
middels een gemotiveerde beslissing ten aanzien van de betrokken vennoot.  De vennootschap mag
de toetreding van vennoten niet uit speculatieve overwegingen weigeren, tenzij de vennoten niet
voldoen aan de algemene toetredingsvoorwaarden (zoals vastgesteld door de statuten of, in
voorkomend geval, het huishoudelijk reglement) of daden verrichten die met de belangen van de
vennootschap strijdig zijn.
De raad van bestuur kan eveneens besluiten dat de vennootschap tijdelijk niet meer open is voor
toetreding gelet op het reeds verzamelde kapitaal in verhouding tot de geplande projecten, of
gedurende een bepaalde periode alleen open is voor toetreding voor natuurlijke of rechtspersonen
met woonplaats/zetel in een bepaald gebied gelet op de regio's waarin projecten zullen worden
opgestart.
Door de onderschrijving van een aandeel verbindt de vennoot er zich toe de statuten, en in
voorkomend geval, het huishoudelijk reglement van de vennootschap te aanvaarden en na te leven.
De vaststelling van de aanvaarding van een vennoot geschiedt door een inschrijving in het
aandelenregister, zoals bepaald in artikel 357 van het Wetboek van vennootschappen. Er wordt voor
iedere vennoot een certificaat van inschrijving op aandelen afgeleverd. Deze certificaten kunnen niet
worden aangewend als bewijs tegen de vermeldingen in het register van aandelen.
EINDE VAN HET LIDMAATSCHAP
De vennoten houden op deel uit te maken van de vennootschap ingevolge:
a)   gehele overdracht van hun aandelen;
b)   uittreding;
c)   uitsluiting;
d)   overlijden;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

e)   faillissement, kennelijk onvermogen, onbekwaamverklaring;
f)   ontbinding gepaard gaand met vereffening.
In geval van overlijden, faillissement, kennelijk onvermogen of onbekwaamverklaring van een
vennoot, hebben zijn erfgenamen, schuldeisers of vertegenwoordigers recht op een
scheidingsaandeel overeenkomstig artikel 15 van de statuten.
UITTREDING OF TERUGNEMING VAN AANDELEN
Een vennoot mag alleen gedurende de eerste zes maanden van het boekjaar een kennisgeving tot
uittreding of tot een gedeeltelijke terugneming van zijn aandelen indienen. De kennisgeving  tot
uittreding of terugneming tijdens de laatste zes maanden van het boekjaar, heeft pas uitwerking in
het volgende boekjaar. De kennisgeving wordt bij aangetekende brief ter kennis gebracht van de
vennootschap.
De uittreding of terugneming van aandelen is evenwel alleen toegestaan in zoverre ze niet voor
gevolg heeft dat (i) het netto-actief zou verminderen tot een bedrag dat kleiner is dan het vast
gedeelte van het maatschappelijk kapitaal zoals blijkt uit de statuten of (ii) het aantal vennoten tot
minder dan drie zou worden herleid. De raad van bestuur kan een uittreding of terugneming van
aandelen weigeren indien dit de financiële toestand van de vennootschap in gevaar zou brengen.
Indien de raad van bestuur de uittreding of terugneming weigert, wordt de uittreding of terugneming
geacht te zijn geannuleerd en zonder gevolgen te blijven.
UITSLUITING VAN VENNOTEN
Iedere vennoot kan om een gegronde reden of om elke andere in de statuten vermelde oorzaak
uitgesloten worden. De redenen tot uitsluiting omvatten onder andere en niet limitatief:
-    De overtreding van de statuten, het huishoudelijk reglement of beslissingen van de organen van
de vennootschap;
-    Het stellen van handelingen die strijdig zijn met de belangen van de vennootschap of het
berokkenen van enig nadeel aan de vennootschap;
-    De weigering zich te onderwerpen aan beslissingen van de raad van bestuur of de algemene
vergadering;
-    De niet-nakoming door een vennoot van zijn/haar verbintenissen ten aanzien van de
vennootschap.
De uitsluiting wordt uitgesproken door de raad van bestuur en dient met redenen omkleed te zijn. De
vennoot van wie de uitsluiting wordt gevraagd, moet door de raad van bestuur worden uitgenodigd
om zijn/haar opmerkingen schriftelijk kenbaar te maken aan de raad van bestuur binnen één maand
na de verzending van de aangetekende brief met het gemotiveerde voorstel tot uitsluiting. Als hij
erom verzoekt in zijn schriftelijke opmerkingen, moet de vennoot worden gehoord alvorens over de
uitsluiting wordt gestemd.
De uitsluiting heeft betrekking op alle aandelen van de betrokken vennoot. De beslissing tot
uitsluiting wordt vastgesteld in een proces-verbaal  dat de feiten vermeldt waarop de uitsluiting is
gebaseerd en wordt opgemaakt en ondertekend door de leden van de raad van bestuur waarna een
afschrift van de beslissing binnen de vijftien dagen per aangetekende brief aan de uitgesloten
vennoot wordt verstuurd. De uitsluiting wordt ingeschreven in het aandelenregister en het proces-
verbaal wordt aan dit register toegevoegd.
TERUGBETALING IN GEVAL VAN UITTREDING, TERUGNEMING VAN AANDELEN EN
UITSLUITING
De vennoot die is uitgetreden, uitgesloten of zijn aandelen gedeeltelijk heeft teruggenomen, heeft
recht op uitkering van de boekhoudkundige waarde van zijn aandelen op basis van het eigen
vermogen van de vennootschap zoals  blijkt uit de goedgekeurde jaarrekening van het boekjaar
waarin hij is uitgetreden, uitgesloten of waarin de aandelen werden teruggenomen, met uitzondering
van de wettelijke reserves, de onbeschikbare reserves en kapitaalsubsidies, in voorkomend geval na
aftrek van de belastingen waartoe de terugbetaling aanleiding kan geven.
De regelmatig goedgekeurde jaarrekening is bindend voor de vennoot die is uitgetreden, uitgesloten
of zijn aandelen heeft teruggenomen. De vennoot die is uitgetreden, uitgesloten of die zijn aandelen
heeft teruggenomen kan ten opzichte van de vennootschap geen enkel ander recht laten gelden.
De uitkering zal worden uitbetaald in geld, binnen een termijn van vijftien dagen na goedkeuring door
de algemene vergadering van de jaarrekening met betrekking tot het boekjaar waarin hij zijn
kennisgeving tot uittreding of terugneming van aandelen ter kennis heeft gebracht van de raad van
bestuur of, in geval van uitsluiting, waarin de raad van bestuur haar beslissing ter kennis heeft
gebracht van de uitgesloten vennoot.
De raad van bestuur kan tot vervroegde uitbetaling beslissen.
De uitkering mag, overeenkomstig artikel 427 van het Wetboek van vennootschappen, niet tot gevolg
hebben dat het netto-actief van de vennootschap daalt beneden het vast gedeelte van het
maatschappelijk kapitaal vermeerderd met alle reserves die krachtens de wet of de statuten niet
mogen worden uitgekeerd. In dergelijk geval wordt de betaling uitgesteld totdat het netto-actief is
hersteld en zal de uitkering gebeuren op basis van het tijdstip en de volgorde waarin de uittreding, de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

uitsluiting of de terugneming van aandelen heeft plaatsgevonden, zonder recht op interesten.
RECHTEN VAN DE VENNOTEN
De vennoot die is uitgetreden, uitgesloten of die zijn aandelen heeft teruggenomen of,  kunnen noch
de vereffening van de vennootschap vorderen, noch de verzegeling van de goederen van de
vennootschap of de opmaak van een inventaris.
BESTUUR VAN DE VENNOOTSCHAP
De vennootschap wordt bestuurd door een raad van bestuur die samengesteld is uit minimum vier
bestuurders en maximum zes bestuurders, al dan niet vennoten, benoemd door de algemene
vergadering voor een termijn van 4 jaar, als volgt:
-    Minstens de helft van de leden van de raad van bestuur moet verkozen worden door de algemene
vergadering uit een lijst van kandidaten voorgedragen door de A-vennoten; zij hebben de
hoedanigheid van A-bestuurders.
-    De overige leden van de raad van bestuur kunnen verkozen worden door de algemene
vergadering uit een lijst van kandidaten voorgedragen door B-vennoten; zij hebben de hoedanigheid
van B-bestuurders. Indien de B-vennoten niet overgaan tot het opmaken van een lijst van kandidaten
minstens 5 dagen voorafgaand aan de algemene vergadering die over de benoeming dient te
beslissen, worden de B- bestuurders benoemd op voordracht van de A-vennoten.
De benoeming van een bestuurder treedt eerst in werking nadat hij zijn functie heeft aanvaard. De
bestuurders zijn herbenoembaar. Zij kunnen te allen tijde door de algemene vergadering worden
ontslagen. Ieder lid van de raad van bestuur kan ontslag nemen door schriftelijke kennisgeving aan
de raad van bestuur mits een vooropzeg van één maand .
In geval van een vacature in de raad van bestuur, mogen de overblijvende bestuurders in afwachting
van de benoeming van een nieuwe bestuurder door de algemene vergadering een voorlopige
plaatsvervanger benoemen. In dat geval zal de benoeming op de agenda van de eerstvolgende
algemene vergadering worden geplaatst.
Indien het aantal bestuurders, om welke reden ook, gedaald is beneden het wettelijk of het statutair
minimum aantal bestuurders en zolang de algemene vergadering de vacature niet opvult, blijven de
bestuurders, waarvan de opdracht is verstreken, in functie.
Wanneer een rechtspersoon tot bestuurder wordt benoemd, is deze verplicht onder zijn vennoten,
zaakvoerders, bestuurders, leden van het directiecomité of werknemers een vaste
vertegenwoordiger aan te duiden die belast wordt met de uitvoering van de opdracht van bestuurder
in naam en voor rekening van de rechtspersoon. Voor de benoeming en beëindiging van de opdracht
van de vaste vertegenwoordiger gelden dezelfde regels van openbaarmaking alsof hij deze opdracht
in eigen naam en voor eigen rekening zou vervullen.
Het mandaat van bestuurder is onbezoldigd. Als de bestuurders een opdracht vervullen met
bijzondere of vaste prestaties, dan mag hiervoor een verloning toegekend worden. Deze verloning
mag in geen geval een participatie in de vennootschapswinst zijn.
RAAD VAN BESTUUR
De raad van bestuur kiest onder de A-bestuurders een voorzitter. Indien de voorzitter is verhinderd,
wordt de raad van bestuur voorgezeten door de oudste A-bestuurder.
De raad van bestuur komt bijeen na oproeping door de voorzitter en telkens wanneer het belang van
de vennootschap dit vereist. De raad van bestuur moet ook worden samengeroepen wanneer
minstens twee bestuurders, waaronder één A-bestuurder, daarom verzoeken.
De raad van bestuur vergadert minstens vier maal per jaar.
De raad van bestuur komt bijeen in de zetel van de vennootschap of in elke andere plaats
opgegeven in de oproeping. Vergaderingen van de raad van bestuur kunnen geldig worden
gehouden bij wijze van video- of telefoonconferentie.
Behoudens in dringende gevallen te verantwoorden in de notulen van de bijeenkomst, geschieden
oproepingen per gewone brief of elektronisch  met opgave van de agenda, ten minste vijf volle dagen
vóór de vergadering. De oproepingen vermelden plaats, datum, uur en agenda van de vergadering.
De regelmatigheid van de bijeenroeping dient niet te worden gerechtvaardigd indien alle bestuurders
aanwezig of regelmatig vertegenwoordigd zijn en zich akkoord verklaren met de agenda.
De raad van bestuur kan alleen geldig beraadslagen en beslissen wanneer ten minste de helft van
de bestuurders aanwezig of vertegenwoordigd zijn, waarvan ten minste de helft van de A-
bestuurders. Indien deze aanwezigheidsvoorwaarde niet is vervuld, zal een nieuwe vergadering met
dezelfde agenda worden opgeroepen. Deze vergadering zal dan geldig kunnen beraadslagen over
de punten op de agenda, indien minstens 2 bestuurders (waarvan minstens 1 A-bestuurder)
aanwezig of vertegenwoordigd zijn. De uitnodiging tot deze tweede vergadering zal minstens drie
volle werkdagen voor de vergadering worden verstuurd.
De beslissingen van de raad van bestuur zullen worden genomen bij gewone meerderheid van de
uitgebrachte stemmen, met dien verstande dat elke beslissing de goedkeuring moet hebben van
minstens de helft van de aanwezige of vertegenwoordigde A-bestuurders. Blanco en ongeldige
stemmen worden niet bij de uitgebrachte stemmen geteld. Elke bestuurder heeft één stem. Bij

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

staking van stemmen of bij een even aantal stemmen is de stem van de voorzitter, of in diens
afwezigheid, de oudste aanwezige A-bestuurder, doorslaggevend.
Een bestuurder mag, zelfs per gewone brief, elektronisch of via elk ander gelijkaardig middel, aan
een andere bestuurder opdracht geven hem op de bijeenkomst te vertegenwoordigen en in zijn
plaats zijn stem uit te brengen. De volmachten moeten uiterlijk drie werkdagen vóór de bijeenkomst
aan de voorzitter worden bekendgemaakt.
BEVOEGDHEDEN VAN DE RAAD VAN BESTUUR
De raad van bestuur bezit de meest uitgebreide bestuurs- en beschikkingsbevoegdheden die nodig
of dienstig zijn tot verwezenlijking van het doel van de vennootschap, met uitzondering van die
bevoegdheden die door de wet of de statuten voorbehouden zijn aan de algemene vergadering.
BEVOEGDHEDEN TOT DELEGEREN
De raad van bestuur mag het dagelijkse bestuur van de vennootschap toevertrouwen aan één of
meer bestuurders met de titel van gedelegeerd bestuurder. Hij mag eveneens de directie van alle of
een gedeelte van de zaken van de vennootschap toevertrouwen aan een algemeen directeur of
coördinator, die al dan niet bestuurder is. De raad van bestuur zal de vergoedingen vaststellen die
gehecht zijn aan de toegekende delegaties. De raad van bestuur mag, binnen de perken van zijn
bevoegdheden, bijzondere volmachten geven aan lasthebbers van zijn keuze, zelfs indien deze geen
vennoot of bestuurder zijn.
VERTEGENWOORDIGING VAN DE VENNOOTSCHAP
De vennootschap wordt tegenover derden en in rechte geldig vertegenwoordigd door (i) twee
bestuurders waaronder minstens één A-bestuurder of (ii) door de gedelegeerd bestuurder voor wat
betreft de handelingen van dagelijks bestuur. Bovendien is de vennootschap op geldige wijze
vertegenwoordigd door bijzondere lasthebbers handelend binnen de grenzen van hun mandaat.
CONTROLE
De controle op de financiële toestand, op de jaarrekening en op de regelmatigheid van de
verrichtingen weer te geven in de jaarrekening, wordt aan één of meer commissarissen opgedragen.
De commissaris wordt benoemd door de algemene vergadering, onder de leden, natuurlijke
personen of rechtspersonen, van het Instituut der Bedrijfsrevisoren. De commissaris wordt benoemd
voor een hernieuwbare termijn van drie jaar. Op straffe van schadevergoeding kan de commissaris
tijdens zijn opdracht alleen om wettige reden door de algemene vergadering worden ontslagen.
De bezoldiging bestaat in een vast bedrag en wordt vastgesteld door de algemene vergadering bij
aanvang van de opdracht van de commissaris.
SAMENSTELLING EN BEVOEGDHEID
De algemene vergadering bestaat uit alle vennoten. Ze bezit de bevoegdheden die de wet en deze
statuten haar toekennen. De besluiten van de algemene vergadering zijn bindend voor alle vennoten,
zelfs voor de afwezigen of zij die tegenstemden.
De jaarlijkse algemene vergadering zal gehouden worden op de eerste donderdag van de maand
juni om 17 uur. De jaarlijkse algemene vergadering wordt gehouden op de maatschappelijke zetel
van de vennootschap of op elke andere plaats in de dagorde aangeduid. Indien die dag een
wettelijke feestdag is, zal de algemene vergadering op de eerstvolgende werkdag gehouden worden.
Te allen tijde kan door de Raad van Bestuur een bijzondere of buitengewone algemene vergadering
worden bijeengeroepen telkens wanneer het belang van de vennootschap dat vereist.
De algemene vergadering wordt voorgezeten door de voorzitter van de raad van bestuur of bij belet,
een door de raad van bestuur aangewezen bestuurder of door de oudste A-bestuurder. De voorzitter,
de aanwezige bestuurders, de twee stemopnemers aangeduid door de vergadering en de secretaris
aangeduid door de voorzitter vormen het bureau van de vergadering. Het bureau stelt bij aanvang
van de algemene vergadering een aanwezigheidslijst op. Deze aanwezigheidslijst moet door iedere
aanwezige vennoot of lasthebber worden ondertekend met vermelding van het aantal en de
categorie van aandelen.
OPROEPING
De Raad van Bestuur roept de jaarlijkse algemene vergadering bijeen , hetzij door middel van een
elektronisch bericht aan de vennoten, die hun gegevens daartoe hebben bezorgd aan de
vennootschap, hetzij door middel van een gewone brief aan de vennoten die geen gegevens voor
elektronisch bericht hebben bezorgd, telkens met opgave van de agenda, ten minste vijftien dagen
vóór de datum van de algemene vergadering.
De vergadering kan ook in bijzondere of buitengewone zitting worden opgeroepen. Dat moet
geschieden door de Raad van Bestuur of op verzoek van vennoten met ten minste de helft van alle
aandelen in hun bezit of in voorkomend geval van een commissaris. Ze moet dan binnen de maand
na het verzoek worden bijeengeroepen.
STEMRECHT
Iedere vennoot heeft recht op één stem, ongeacht het aantal aandelen dat hij bezit.
Van de aandelen waarop de eisbare stortingen niet werden uitgevoerd, wordt het stemrecht
opgeschort.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

NOTULEN
De notulen van de algemene vergadering worden ondertekend door de leden van het bureau en de
vennoten die dat wensen. De afschriften en uittreksels van die notulen worden door de voorzitter of
de ondervoorzitter getekend. De notulen (daarin begrepen de aanwezigheidslijst) worden bewaard in
een daartoe bestemd register.
HUISHOUDELIJK REGLEMENT
Al wat verband houdt met de werkzaamheden van de raad van bestuur en van de algemene
vergadering mag door een huishoudelijk reglement worden geregeld, met dien verstande dat hierbij
niet van de bindende bepalingen van de wet of van de statuten mag worden afgeweken.
De  opmaak of wijziging van het huishoudelijk reglement  gebeurt door  de Raad van Bestuur en
moet worden goedgekeurd overeenkomstig de in artikel 18 beschreven beslissingsprocedure.
BOEKJAAR
Het boekjaar begint op één januari en eindigt op éénendertig december van elk jaar.
JAARREKENING
Aan het eind van elk boekjaar stelt de raad van bestuur de inventaris op, de balans, de
resultatenrekening met de toelichting en de door de wet bepaalde verslagen, die aan de algemene
vergadering ter goedkeuring moeten worden voorgelegd.
Eén maand vóór de algemene vergadering overhandigt de raad van bestuur  de nodige stukken aan
de commissaris(sen) met het oog op het opstellen van een omstandig schriftelijk verslag
overeenkomstig artikel 143 van het Wetboek van vennootschappen.
Vijftien dagen vóór de algemene vergadering worden de jaarrekening, bestaande uit de balans, de
resultatenrekening en de toelichting, en, in voorkomend geval, de verslagen van de raad van bestuur
en de commissaris ter beschikking van de vennoten neergelegd op de zetel van de vennootschap.
Aan de vennoten die erom verzoeken wordt, in toepassing van artikel 381 van het Wetboek van
vennootschappen, hiervan kosteloos en onverwijld een afschrift toegezonden.
De verslagen van de bestuurders en van de commissaris worden voorgelezen aan de algemene
vergadering die beslist over de goedkeuring van de jaarrekening.
Na goedkeuring van de jaarrekening spreekt de algemene vergadering zich uit over de aan de
bestuurders of aan de commissaris te verlenen kwijting.
De jaarrekening wordt binnen de dertig dagen na de goedkeuring door de algemene vergadering (en
ten laatste zeven maanden na de datum van afsluiting van het boekjaar) neergelegd bij de Nationale
Bank van België.
WINSTVERDELING
Van de nettowinst van de vennootschap wordt elk jaar minstens vijf percent afgenomen voor de
vorming van de wettelijke reserve overeenkomstig artikel 428 van het Wetboek van
vennootschappen. Deze afneming is niet langer verplicht van zodra de wettelijke reserve één tiende
van het vast gedeelte van het maatschappelijk kapitaal bedraagt.
Op voorstel van de raad van bestuur beslist de algemene vergadering over de toekenning van een
dividend. Het dividend per aandeel bedraagt op jaarbasis maximaal het percentage zoals vastgesteld
conform het Koninklijk Besluit van 8 januari 1962 tot vaststelling van de voorwaarden tot erkenning
van de nationale groeperingen van coöperatieve vennootschappen en van de coöperatieve
vennootschappen.
De eventuele toe te kennen ristorno mag aan de vennoten alleen worden uitgekeerd naar rato van de
verrichtingen die zij met de vennootschap hebben gedaan.
Niet geïnde dividenden verjaren ten gunste van de vennootschap door verloop van vijf jaar vanaf de
datum van betaalbaarstelling. De betaling van de dividenden gebeurt op de wijze, het tijdstip en de
plaats door de raad van bestuur vastgesteld.
ONTBINDING - VEREFFENING
Ingeval van ontbinding van de vennootschap, om welke reden of op welk tijdstip ook, geschiedt de
vereffening door één of meer vereffenaars benoemd door de algemene vergadering. Bij gebreke van
dergelijke benoeming, geschiedt de vereffening door de raad van bestuur, handelend in de
hoedanigheid van college van vereffenaars.
Behoudens andersluidend besluit, treden de vereffenaars gezamenlijk op. Ingeval de vereffenaar een
rechtspersoon is, moet de natuurlijke persoon die hem vertegenwoordigt voor de uitoefening van de
vereffening in het benoemingsbesluit worden aangewezen.
De vereffenaars treden pas in functie nadat de rechtbank van koophandel is overgegaan tot de
bevestiging van hun benoeming ingevolge de beslissing van de algemene vergadering.
De vereffenaars beschikken over de meest uitgebreide machten overeenkomstig de artikelen 186 en
volgende van het Wetboek van vennootschappen, behoudens beperkingen opgelegd door de
algemene vergadering.
De algemene vergadering bepaalt de vergoeding van de vereffenaars.
Vooraleer de vereffening wordt afgesloten, leggen de vereffenaars het plan voor de verdeling van de
activa onder de verschillende schuldeisers voor akkoord voor aan de rechtbank van koophandel van

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

het arrondissement waarbinnen de vennootschap haar zetel heeft.
SLOTAFREKENING
Na betaling van de schulden en kosten van de vennootschap zal het saldo in de eerste plaats
worden aangewend voor de terugbetaling van de stortingen uitgevoerd voor de volstorting van de
aandelen.
Het resterende saldo zal worden verdeeld onder de vennoten à rato van het aantal aandelen.
SLOT- EN OVERGANGSBEPALINGEN.
BENOEMING VAN DE EERSTE BESTUURDERS.
Het aantal bestuurders werd vastgesteld op vier (4) en tot die functie werden benoemd voor een
periode van 4 jaar eindigend onmiddellijk na de jaarvergadering van het jaar 2019:
1.   De heer Bart Vander Elst, wonende te 2812 Muizen, Kerkenbos 23;
2.   De heer Konrad (roepnaam 'Koen') Baetens, wonende te 1840 Londerzeel, Sneppelaar 75;
3.   De heer Piet Colruyt, wonende te 3078 Everberg, Gemeentehuisstraat 6;
4.   De heer Marc Hofman, wonende te 8420 Klemskerke, Ringlaan Zuid 114.
Hun mandaat is onbezoldigd.
Allen benoemd in hoedanigheid van 'A-bestuurders'.
BENOEMING VAN EEN COMMISSARIS
Werd tot commissaris benoemd : de burgerlijke vennootschap die de vorm van een coöperatieve
vennootschap met beperkte aansprakelijkheid heeft aangenomen " Klynveld Peat Marwick Goerdeler
Bedrijfsrevisoren", gevestigd te te 2550 Kontich, Prins Boudewijnlaan 24 bus D, die overeenkomstig
artikel 132 van het Wetboek van vennootschappen als vertegenwoordiger de heer L. Ruysen (00949)
en J. Vanderbruggen (01207),  aanduiden en dit voor drie jaar vanaf zevenentwintig januari
tweeduizend zestien.
BEGIN EN AFSLUITING VAN HET EERSTE BOEKJAAR.
Het eerste boekjaar neemt een aanvang op datum van 27 januari 2016 en zal worden afgesloten op
31 december 2017.
EERSTE JAARVERGADERING.
De eerste jaarvergadering zal gehouden worden in het jaar 2018.
VOLMACHT RECHTSPERSONENREGISTER, BTW ADMINISTRATIE en KRUISPUNTBANK van
ONDERNEMINGEN
Bijzondere volmacht werd verleend aan de naamloze vennootschap Colruyt Group Services,
voornoemd sub 3., met mogelijkheid tot indeplaatsstelling, teneinde de vervulling van de formaliteiten
bij het rechtspersonenregister en, desgevallend, bij de Administratie van de Belasting over de
Toegevoegde Waarde, alsook bij een ondernemingsloket met het oog op de inschrijving van de
gegevens in de Kruispuntbank van Ondernemingen, te verzekeren.
Bijzonder volmacht werd verleend aan de naamloze vennootschap Colruyt Group Services,
voornoemd sub 3., en de naamloze vennootschap Eoly met zetel te 1500 Halle, Edingensesteenweg
196, ieder afzonderlijk handelend, met mogelijkheid tot indeplaatsstelling, teneinde de nodige
formaliteiten te vervullen voor het aanvragen van de erkenning zoals voorzien in het Koninklijk
Besluit van 8 januari 1962 tot vaststelling van de voorwaarden tot erkenning van de nationale
groeperingen van coöperatieve vennootschappen en van de coöperatieve vennootschappen.
 
VOOR GELIJKVORMIG ANALYTISCH UITTREKSEL.
(Tegelijk met dit uittreksel werden neergelegd :  een uitgifte van de akte, drie volmachten)
 
Uitgereikt vóór registratie in toepassing van artikel 173, 1°bis van het Wetboek van registratierechten.
 
Alexis LEMMERLING
Notaris   
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

16
 - 

An
ne

xe
s 

du
 M

on
ite

ur
 b

el
ge

 


