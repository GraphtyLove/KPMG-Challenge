





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Customer Contact Forum

(afgekort) : CC Forum

Rechtsvorm : Vereniging zonder winstoogmerk

Zetel : Kartuizersstraat 57A

3052

België

Onderwerp akte : Oprichting

Oud-Heverlee (Blanden)

OPRICHTINGSAKTE EN AKTE VAN BENOEMING VAN DE BESTUURDERS 
 
Tussen de hierna genoemde personen:
-De heer Stefan Sterk, wonende te 3052 Oud-Heverlee, Kartuizersstraat 57A, geboren op 27 januari 1959 te
Merksem, met KBO-nummer 0632.961.325;
-eSeR Marketingcommunicatie bvba, met maatschappelijke zetel te 3052 Oud-Heverlee, Kartuizersstraat 57A, en
KBO-nummer 0537.867.572, vertegenwoordigd door mevrouw Sandra Rens, wonende te 3052 Oud-Heverlee,
Kartuizersstraat 57A, geboren op 19 april 1968 te Leuven, in de hoedanigheid van zaakvoerder;
-Zicon bvba, met maatschappelijke zetel te 9552 Herzele, Kampenstraat 27, en KBO-nummer 0809.843.991,
vertegenwoordigd door de heer Jan Vidts, wonende te 9552 Herzele, Kampenstraat 27, geboren op 18
september 1965 te Aalst, in de hoedanigheid van zaakvoerder;
 
Hierna ‘oprichters’, wordt overeengekomen een vereniging zonder winstoogmerk op te richten overeenkomstig de
Wet van 21 juni 1921, gewijzigd door de wet van 2 mei 2012 en latere wetswijzigingen.
 
De statuten van de vereniging zijn als volgt:
 
NAAM – MAATSCHAPPELIJKE ZETEL - DUUR
 
Artikel 1 - Benaming
De vereniging zonder winstoogmerk draagt de benaming ‘Customer Contact Forum’.
De vereniging behoudt zich het recht voor om in alle akten, facturen, uitgaven en andere stukken de verkorte
benaming ‘CC Forum’ te gebruiken.
 
Artikel 2 – Maatschappelijke zetel
De maatschappelijke zetel van de vereniging is gevestigd te Kartuizersstraat 57A, 3052 Oud-Heverlee en
ressorteert onder het gerechtelijk arrondissement Leuven.
De Raad van Bestuur beslist over de wijziging van het adres van de zetel.
 
Artikel 3 – Duur
De vereniging wordt opgericht voor onbepaalde duur en kan op elk moment ontbonden worden door de
algemene vergadering.
 
 
DOEL
 

 *16301972*
Neergelegd
22-01-2016

0646903292

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

26
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 4 - Doel
De vereniging heeft tot doel de sector van de in house contact centers te promoten, de belangen ervan te
verdedigen en de vertegenwoordiging ervan te behartigen. Bij uitbreiding wil zij een ondersteunende rol bieden
en een overlegplatform bieden voor alle geïnteresseerde ondernemingen en organisaties die bezig zijn met de
communicatieve aspecten van hun klantenrelaties (contactnames door klanten via verschillende
communicatiekanalen en communicatie t.a.v. klanten i.v.m. de dienstverlening).
In dit opzicht heeft de vereniging tot doel verschillende activiteiten te ontwikkelen opdat participanten en actoren
uit de sector van de in house contact centers met elkaar van gedachten kunnen wisselen en gemeenschappelijke
informatie, standpunten en ervaringen kunnen uitwisselen. Op die manier beoogt de vereniging rond diverse
thema’s gepaste initiatieven te ontwikkelen (workshops, overlegmomenten, infosessies,…).
De vereniging kan alle handelingen stellen die rechtstreeks of onrechtstreeks verband houden met haar doel, met
inbegrip van bijkomstige commerciële en winstgevende activiteiten binnen wat wettelijk is toegelaten en waarvan
de opbrengsten ten allen tijde volledig zullen worden bestemd voor het doel van de vereniging.
 
LEDEN
 
Artikel 5 –Werkende leden : aantal
De vereniging telt zowel werkende leden als toegetreden leden.
De vereniging telt (minstens) drie werkende leden, die behoudens in geval van vervanging of toetreding, allen
mede-oprichters zijn van de vereniging. Zij hebben allen de volheid van lidmaatschap, met inbegrip van het
stemrecht op de algemene vergadering.
Naast de werkende leden, kan de vereniging ook toegetreden leden hebben. De toegetreden leden zijn
natuurlijke personen of rechtspersonen die zich bij de vereniging aansluiten om te kunnen deelnemen aan de
activiteiten die de vereniging organiseert. De toegetreden leden hebben geen stemrecht op de algemene
vergadering.
Er is geen maximum aantal leden bepaald.
 
Artikel 6  - Werkende leden - Ledenregister
De raad van bestuur houdt een ledenregister bij op de zetel van de vereniging. Zij schrijft alle beslissingen inzake
toetreding of uittreding in het register binnen de acht dagen nadat zij kennis genomen heeft van deze
beslissingen.
De werkende leden hebben de verplichting om elke adreswijziging door te geven aan de raad van bestuur. Zij
hebben het recht om inzage in het ledenregister te vragen.
De vereniging moet op schriftelijk verzoek aan de overheden administraties en de diensten, met inbegrip van de
parketten, de griffies en de leden van de hoven, de rechtbanken en alle rechtscolleges en de daartoe gewettigde
ambtenaren, onverwijld toegang verlenen tot het ledenregister en desgevallend een uittreksel of afschrift
verstrekken.
 
Artikel 7 – Werkende leden - Toetreding en uittreding
§ 1. De raad van bestuur van de vereniging is bevoegd om te beslissen over de toelaatbaarheid van de werkende
leden. Een kandidaat-werkend lid van de vereniging dient hiervoor schriftelijk een aanvraag in bij de raad van
bestuur van de vereniging.
Een kandidaat-werkend lid dient rechtstreeks of onrechtstreeks werkzaam of betrokken te zijn bij de sector van in
house contact centers of customer experience.
De raad van bestuur beslist autonoom of een kandidaat-werkend lid dat aan de inhoudelijke voorwaarden
voldoet, als werkend lid tot de vereniging wordt toegelaten. De raad van bestuur dient deze beslissing niet te
motiveren. Tegen deze beslissing is geen beroep mogelijk.
§ 2. De werkende leden zijn vrij om zich op ieder moment terug te trekken uit de vereniging. Zij betekenen hun
ontslag per aangetekende post, gericht aan de raad van bestuur van de vereniging. Indien een werkend lid zich
terugtrekt uit de vereniging en ook lid is van de raad van bestuur van de vereniging, neemt het van rechtswege
ook ontslag als lid van de raad van bestuur van de vereniging.
Een werkend lid wordt geacht ontslag te nemen indien het niet meer voldoet aan de inhoudelijke voorwaarde(n)
van § 1.
Het ontslagnemende lid heeft geen aanspraak op de bezittingen en eigendommen van de vereniging en kan
geen enkele rekening vragen, noch iets laten verzegelen, noch de inventaris opeisen. Evenmin kan het
ontslagnemende lid betaalde bijdragen terugvorderen.
 
Artikel 8 – Werkende leden  - Rechten en plichten
De werkende leden hebben de plicht om leden te werven, activiteiten te organiseren, de vereniging te
vertegenwoordigen en de waarden ervan uit te dragen. Zij moeten de vereniging beheren als een goed huisvader
en dit steeds in onderling overleg en consensus.
De jaarlijkse bijdrage van de werkende leden wordt door de algemene vergadering bepaald. Deze bijdrage mag
niet meer bedragen dan 2.500 EUR (te indexeren maximumbedrag).
De werkende leden hebben het recht om hun prestaties te factureren aan de vereniging overeenkomstig de
modaliteiten zoals bepaald door de raad van bestuur.
 
Artikel 9 - Inzagerecht
Elk werkend lid heeft te allen tijde inzagerecht van alle akten, stukken en dossiers van de vereniging.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

26
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Artikel 10 – Toegetreden leden  - Toetreding en uittreding
§ 1. De raad van bestuur van de vereniging is bevoegd om te beslissen over de toelaatbaarheid van de
toegetreden lid. Een kandidaat-toegetreden lid van de vereniging dient hiervoor schriftelijk of via de website een
aanvraag in bij de raad van bestuur van de vereniging.
Een kandidaat-toegetreden lid dient rechtstreeks of onrechtstreeks werkzaam of betrokken te zijn bij in de sector
van in house contact centers of customer experience.
De raad van bestuur beslist autonoom of een kandidaat-toegetreden lid dat aan de inhoudelijke voorwaarden
voldoet, als toegetreden lid tot de vereniging wordt toegelaten. De raad van bestuur dient deze beslissing niet te
motiveren. Tegen deze beslissing is geen beroep mogelijk.
§ 2. De toegetreden leden zijn vrij om zich op ieder moment terug te trekken uit de vereniging. Zij betekenen hun
ontslag per aangetekende post, gericht aan de raad van bestuur van de vereniging. Indien een toegetreden lid
zich terugtrekt uit de vereniging en ook lid is van de raad van bestuur van de vereniging, neemt het van
rechtswege ook ontslag als lid van de raad van bestuur van de vereniging.
Een toegetreden lid wordt geacht ontslag te nemen in volgende omstandigheden:
-wanneer het toegetreden lid niet meer voldoet aan de inhoudelijke voorwaarde(n) om toegetreden lid te worden
in de vereniging zoals bepaald in  §1;
-wanneer het toegetreden lid zijn of haar bijdragen niet betaald heeft binnen de maand na aanmaning per
aangetekend schrijven.
Een toegetreden lid kan op elk moment worden uitgesloten door de raad van bestuur met de gewone
meerderheid van de aanwezige en vertegenwoordigde stemmen. De stemming over de uitsluiting van een
toegetreden lid is geheim.
Het ontslagnemende lid heeft geen aanspraak op de bezittingen en eigendommen van de vereniging en kan
geen enkele rekening vragen, noch iets laten verzegelen, noch de inventaris opeisen. Evenmin kan het
ontslagnemende lid betaalde bijdragen terugvorderen.
 
Artikel 11 – Toegetreden leden - Rechten en plichten
Een toegetreden lid mag deelnemen aan alle activiteiten van de vereniging, mag actief gebruik maken van de
website, mag meewerken aan de organisatie van activiteiten en mag de VZW mee promoten naar de
buitenwereld toe.
Een toegetreden lid mag ook deelnemen (als waarnemer) aan de algemene vergadering, zonder evenwel
stemgerechtigd te zijn.
Het toegetreden lid is ertoe gehouden de jaarlijkse (lidmaatschaps)bijdrage te betalen waarvan het bedrag
bepaald is door de raad van bestuur. Deze bijdrage mag niet meer bedragen dan 2.500 EUR (te indexeren
maximumbedrag).
De werkende leden kunnen de rechten en plichten van de toegetreden leden wijzigen zonder de instemming van
de toegetreden leden.
 
 
ALGEMENE VERGADERING
 
Artikel 12 – Samenroeping
De algemene vergadering bestaat uit alle werkende leden en wordt minstens éénmaal per kalenderjaar
gehouden, binnen de zes maanden na afsluiting van het boekjaar.
Een buitengewone vergadering kan bijeengeroepen worden indien minstens één vijfde van de werkende leden dit
vraagt. Een buitengewone vergadering kan ook bijeengeroepen worden door de raad van bestuur indien het
belang van de vereniging dit vereist.
De oproepingen worden gedaan door de raad van bestuur per e-mail, minstens 4 weken vooraf toegezonden aan
ieder lid. Dit gebeurt door de voorzitter van de raad van bestuur of door minimum 2 bestuurders. Bij de oproeping
wordt de agenda van de vergadering gevoegd, met vermelding van de te behandelen agendapunten.
Iedere vergadering vindt plaats op de dag, het uur en de plaats aangegeven in de oproeping, alle leden dienen
opgeroepen te worden. De algemene vergadering wordt voorgezeten door de voorzitter van de raad van bestuur,
of door de oudste van de aanwezige bestuurders.
 
Artikel 13 –Bevoegdheid
De algemene vergadering heeft de bevoegdheid om de statuten te wijzigen, leden uit te sluiten, bestuurders te
benoemen en af te zetten, de jaarlijkse begroting en jaarrekening goed te keuren, kwijting te verlenen, de
vereniging te ontbinden en (wijzigingen aan) het huishoudelijk reglement goed te keuren.
De algemene vergadering bezit alle bevoegdheden die haar uitdrukkelijk zijn toegekend door de wet en door
onderhavige statuten. Zij behoort evenwel steeds het doel van de vereniging te respecteren zoals vastgelegd in
artikel 4.
De algemene vergadering kan alleen beslissen over zaken die op de agenda staan. De algemene vergadering
kan evenwel rechtsgeldig beslissen over zaken die niet op de agenda staan indien alle werkende leden aanwezig
zijn.
 
Artikel 14 –Stemrecht
Ieder lid heeft het recht de vergadering bij te wonen en eraan deel te nemen, in persoon of vertegenwoordigd
door een gevolmachtigde naar keuze.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

26
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Alleen werkende leden hebben stemrecht. Zij beschikken allen over één stem.
 
Artikel 15 –Rechtsgeldig stemmen
De vergadering is rechtsgeldig samengesteld als minstens de helft van de werkende leden aanwezig zijn.
Als de vergadering niet geldig kan zetelen wordt er opgeroepen tot een nieuwe zitting binnen een termijn van
vijftien dagen. Voor deze nieuwe zitting is geen enkel aanwezigheidsquorum vereist.
 
Artikel 16 –Meerderheden en procedure
De beslissingen van de algemene vergadering worden genomen bij gewone meerderheid van de aanwezige of
vertegenwoordigde stemgerechtigde leden.
De beslissingen van de algemene vergadering worden opgenomen in een speciaal register ondertekend door de
voorzitter, de secretaris en de leden die dit wensen. Dit register dient op de zetel van de vereniging te blijven en
is ter inzage van de leden en van derden.
 
Artikel 17 - Statutenwijziging
Tot wijziging van de statuten kan slechts worden besloten indien die wijziging gedetailleerd op de agenda is
vermeld en indien 2/3 van de werkende leden aanwezig of vertegenwoordigd is. Wordt dit getal niet bereikt dan
kan een tweede vergadering worden bijeengeroepen, zoals door deze statuten is bepaald, en waarop deze
vergadering een geldig besluit zal kunnen nemen, ongeacht het aantal aanwezigen. Deze tweede vergadering
mag niet binnen de 15 kalenderdagen volgend op de eerste vergadering worden gehouden. Voor elke
statutenwijziging is bovendien een meerderheid van 2/3 der aanwezige of vertegenwoordigde stemmen vereist,
ook op de tweede algemene vergadering. Tot wijziging van het doel van de vereniging kan slechts met een
meerderheid van 4/5 van de stemmen worden besloten.
Van iedere statutenwijziging zullen de wijzigingen en de volledig gecoördineerde statuten na deze wijziging
neergelegd worden op de griffie van de rechtbank van koophandel. Binnen de 30 dagen na de neerlegging dient
de wijziging (bij uittreksel) bekendgemaakt te worden in de bijlagen bij het Belgisch Staatsblad.
 
Artikel 18 - Algemene vergadering - processen-verbaal
Na elke algemene vergadering zal een proces-verbaal opgesteld worden door één van de bestuurders, hetgeen
bewaard zal worden in een register op de zetel van de vereniging. Een kopie van dit proces-verbaal zal verstuurd
worden aan elk van de werkende leden.
 
 
RAAD VAN BESTUUR
 
Artikel 19 – Samenstelling en organisatie
De vereniging wordt bestuurd door een raad van bestuur, die minstens drie leden telt. Indien de vereniging
slechts drie leden telt, telt de raad van bestuur twee leden.
De raad van bestuur heeft minstens een voorzitter en een secretaris. Desgevallend stelt een huishoudelijk
reglement bijkomende functies vast.
 
Artikel 20 – Aanstelling / afzetting bestuurders
De leden van de raad van bestuur worden door de algemene vergadering bij gewone meerderheid van de
aanwezige stemmen benoemd voor onbepaalde duur, doch kunnen steeds door de algemene vergadering bij
eenvoudige meerderheidsbeslissing afgezet worden. Dit moet evenwel steeds op de agenda van de algemene
vergadering vermeld worden. Er is geen aanwezigheidsquorum vereist. De stemming over de benoeming is
geheim.
Indien meerdere bestuurdersmandaten vacant zijn, beslist de algemene vergadering bij gewone meerderheid ook
over de functies die de te verkiezen leden van de raad van bestuur opnemen.
De akten betreffende de ambtsbeëindiging en benoeming van de bestuurders worden binnen de dertig dagen
neergelegd op de griffie van de rechtbank van koophandel en worden binnen de dertig dagen na neerlegging (bij
uittreksel) bekendgemaakt in de bijlagen van het Belgisch Staatsblad.
 
 
Artikel 21  – Ontslag leden
De leden van de raad van bestuur zijn vrij om zich op ieder moment terug te trekken uit de vereniging. Zij
betekenen hun ontslag per aangetekende post, gericht aan de raad van bestuur van de vereniging. Het ontslag
gaat in van zodra een vervanger is aangesteld.
Indien een lid van de raad van bestuur ontslag neemt uit de raad van bestuur, trekt het zich van rechtswege ook
terug als lid van de vereniging.
De akte betreffende de ambtsbeëindiging van de bestuurder wordt binnen de dertig dagen neergelegd op de
griffie van de rechtbank van koophandel en wordt binnen de dertig dagen na neerlegging (bij uittreksel)
bekendgemaakt in de bijlagen van het Belgisch Staatsblad.
 
Artikel 22 – Vervanging bestuursleden
Bij het ontslag van één van de bestuursleden, dient binnen een termijn van drie maanden in onderling overleg
een vervanger te worden aangesteld die dezelfde organisatie of instelling vertegenwoordigt als het
ontslagnemende lid, overeenkomstig de aanstellingsprocedure van artikel 19.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

26
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Artikel 23 – Vergadering
De raad van bestuur komt bijeen na oproeping door de voorzitter en dit telkens wanneer het belang van de
vereniging dit vereist. Op vraag van minstens één van de bestuurders is de voorzitter verplicht de raad van
bestuur bijeen te roepen.
De oproepingen worden gedaan door de voorzitter per e-mail, minstens 4 weken vooraf toegezonden aan ieder
lid. Bij de oproeping wordt de agenda van de vergadering gevoegd.
Iedere vergadering vindt plaats op de dag, het uur en de plaats aangegeven in de oproeping, alle leden dienen
opgeroepen te worden.
De vergaderingen van de raad van bestuur worden voorgezeten door de voorzitter. Indien deze belet of afwezig
is, wordt de vergadering voorgezeten door de oudste van de aanwezige bestuurders.
 
Artikel 24 - Verslagen
Van elke vergadering wordt een proces-verbaal opgesteld door één van de bestuurders. De beslissingen worden
genoteerd in een register van de processen-verbaal.
De vereniging overlegt op eerste verzoek de processen-verbaal en het register met beslissingen aan de
werkende en toegetreden leden.
 
Artikel 25 – Bevoegdheden en meerhandtekeningsclausule
§1. De raad van bestuur beschikt over de meest uitgebreide bevoegdheden om alle handelingen van beheer of
beschikking te stellen die de vereniging aanbelangen. De raad heeft in het bijzonder de bevoegdheid om op
eigen gezag te beslissen over alle handelingen die de realisatie van het in de artikelen 3 en 4 omschreven doel
aanbelangen.
Alle handelingen die niet door de wet of door deze statuten uitdrukkelijk aan de algemene vergadering zijn
voorbehouden, vallen onder de bevoegdheid van de raad van bestuur.
De raad van bestuur oefent deze bevoegdheden gezamenlijk uit en beslist als een college.
§2. De vereniging wordt ten overstaan van derden vertegenwoordigd door de gezamenlijke handtekening van
twee bestuurders, behoudens in geval de raad van bestuur een bijzondere volmacht verleend heeft of indien het
daden van dagelijks bestuur betreft. Zij dienen ten overstaan van derden geen bewijs te leveren van hun
bevoegdheid.
 
Artikel 26 – Verplichtingen en aansprakelijkheid
De bestuurders hebben geen persoonlijke verplichting ten opzichte van de verbintenissen van de vereniging. Zij
zijn enkel aansprakelijk voor de uitoefening van hun bestuurdersmandaat.
De bestuurders hebben het recht om hun prestaties te factureren aan de vereniging overeenkomstig de
facturatievoorwaarden zoals vastgesteld door de raad van bestuur. Deze facturatievoorwaarden worden door de
raad van bestuur vastgesteld in functie van het beschikbare werkbudget.
 
Artikel 27 – Daden van dagelijks bestuur
§ 1. Elke bestuurder kan daden van dagelijks bestuur stellen, alsook alle dringende daden waarvoor de (tijdige)
samenroeping van de raad van bestuur niet mogelijk is.
Onder dagelijks bestuur worden (onder meer) begrepen alle daden waarvan de waarde het bedrag van 1.250,00
EUR niet overschrijdt.
§ 2. De raad van bestuur kan beslissen het dagelijks bestuur van de vereniging toe te vertrouwen aan een
gevolmachtigde, die optreedt als lasthebber. De lasthebber rapporteert en is verantwoording verschuldigd aan de
raad van bestuur.
 
 
 
VERTEGENWOORDIGING - ONTBINDING
 
Artikel 28 - Vertegenwoordiging
Het optreden in rechte, als eiser of verweerder, wordt namens de vereniging verricht door de raad van bestuur,
vertegenwoordigd door zijn voorzitter. Deze vertegenwoordigingsbevoegdheid kan overeenkomstig de
modaliteiten van artikel 27 gedelegeerd worden aan een lasthebber. Diens mandaat wordt desgevallend
gepreciseerd en is steeds ad nutum herroepbaar.
 
Artikel 29 – Bevoegdheid
Iedere handeling die de vereniging verbindt, alle bevoegdheden en volmachten van de vereniging worden, bij
gebreke van delegatie gegeven bij een speciale beslissing van de raad van bestuur, getekend door de voorzitter
en de ondervoorzitter van de raad van bestuur, die zich ten overstaan van derden niet moeten rechtvaardigen
met een voorafgaandelijke beslissing van de raad.
 
Artikel 30 – Rekeningen en begrotingen
Het boekjaar loopt van 1 januari tot 31 december.
Ieder jaar in maart worden op initiatief van de raad van bestuur de rekeningen van het afgelopen boekjaar en de
begroting van het volgende jaar opgesteld. Beide dienen ter goedkeuring worden voorgelegd aan de gewone
algemene vergadering, ten laatste binnen zes maanden na afsluiting van het boekjaar.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

26
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Artikel 31 – Ontbinding en vereffening
De ontbinding en de vereffening van de vereniging worden geregeld door de wet van 27 juni 1921.
In geval van ontbinding, zullen de activa overgedragen worden aan een vereniging die een gelijkaardig
maatschappelijk doel heeft, dit na delging van de schulden. De algemene vergadering die tot de ontbinding van
de vereniging beslist, beslist eveneens aan welke vereniging het saldo na vereffening overgedragen zal worden.
 
Artikel 32 - Residu
Alle punten die niet in onderhavige statuten geregeld zijn, worden geregeld overeenkomstig de wet.
 
 
Aldus gedaan te Oud-Heverlee op 12.01.2016.
(getekend)                                                       (getekend)
Dhr. Stefan Sterk,                                            eSeR Marketingcommunicatie bvba,
                                                                      vertegenwoordigd door mevr. Sandra Rens
 
(getekend)
Zicon bvba,
vertegenwoordigd door dhr. Jan Vidts
 
*    *   *
Tijdens de eerste algemene vergadering van de vzw Customer Contact Forum wordt het volgende beslist.
 
Volgende personen worden voor onbepaalde duur tot bestuurders benoemd:
- De heer Stefan Sterk (voorzitter), wonende te 3052 Oud-Heverlee, Kartuizersstraat 57A, geboren op 27 januari
1959 te Merksem, met KBO-nummer 0632.961.325;
- eSeR Marketingcommunicatie bvba (secretaris), met maatschappelijke zetel te 3052 Oud-Heverlee,
Kartuizersstraat 57A, en KBO-nummer 0537.867.572, vertegenwoordigd door mevrouw Sandra Rens, wonende
te 3052 Oud-Heverlee, Kartuizersstraat 57A, geboren op 19 april 1968 te Leuven, in de hoedanigheid van
zaakvoerder;
 
Tevens wordt beslist dat dhr. Bram Delbecke, advocaat met kantoor te 8530 Harelbeke, Kortrijksesteenweg 387,
gevolmachtigd is om alle nuttige en/of noodzakelijke formaliteiten m.b.t. de publicatieverplichtingen inzake de
oprichting van de vzw Customer Contact Forum ten uitvoer te leggen (met inbegrip van de overeenstemmende
vertegenwoordigingsbevoegdheid), zonder dat dit afbreuk doet aan de bevoegdheid van de bestuurders terzake.
 
Aldus gedaan te Oud-Heverlee op 12.01.2016.
 
(getekend)                                           (getekend)
Dhr. Stefan Sterk  (bestuurder)             eSeR Marketingcommunicatie (bestuurder),
                                                         vertegenwoordigd door mevr. Sandra Rens
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

26
/0

1/
20

16
 - 

An
ne

xe
s 

du
 M

on
ite

ur
 b

el
ge

 


