





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Van Belleghem optiek

(afgekort) :

Rechtsvorm : Gewone commanditaire vennootschap

Zetel : Jozef Reusenslei 22

2150

België

Onderwerp akte : Oprichting

Borsbeek (Borsbeek (Antwerpen))

Oprichtingsakte van EEN commanditaire vennootschap
 
Op heden [12/12/2016] zijn de partijen:
[Van Belleghem Dirk, wonende te Jan De Groofstraat 3 te 2610 Antwerpen]
[De Bie Kathy, wonende te Jan De Groofstraat 3 te 2610 Antwerpen]
 
overeengekomen een handelsvennootschap op te richten onder de vorm van een commanditaire vennootschap,
waarvan de statuten aldus bepalen:
 
Artikel 1. Rechtsvorm en zetel
De vennootschap heeft de vorm van een commanditaire vennootschap. De maatschappelijke zetel wordt
gevestigd op Jozef Reusenslei 22 te 2150 Borsbeek.
 
Artikel 2. Doel
De vennootschap heeft tot doel:
* Detailhandel in fotografische en optische artikelen en in precisie-instrumenten in gespecialiseerde winkels.
Hieronder wordt verstaan de activiteiten van opticiens.
* De detailhandel in medische en orthopedische artikelen in gespecialiseerde winkels.
* Het aanleggen, het oordeelkundig uitbouwen en beheren van een onroerend vermogen; alle verrichtingen met
betrekking tot onroerende goederen en onroerende zakelijke rechten, zoals de aan- en verkoop, de bouw , de
verbouwing, de binnenhuisinrichting en decoratie, de huur en verhuur, de ruil , de verkaveling en , in het
algemeen, alle verrichtingen die rechtstreeks of onrechtstreeks betrekking hebben op het beheer of op het
productief maken, van onroerende goederen of onroerende zakelijke rechten.
* De vennootschap kan optreden als bestuurder, volmachtdrager, mandataris of vereffenaar in andere
vennootschappen of ondernemingen.
De vennootschap kan in het algemeen alle commerciële, industriële , financiële , roerende of onroerende
handelingen verrichten in rechtstreeks of onrechtstreeks verband met haar maatschappelijk doel of welke van
aard zouden zijn de verwezenlijking ervan geheel of ten dele te vergemakkelijken.
* Het beleggen , het intekenen op , vast overnemen, plaatsen, kopen, verkopen en verhandelen van aandelen,
deelbewijzen, obligaties, warrants, certificaten, schuldvorderingen, gelden en andere roerende waarden,
uitgegeven door Belgische of buitenlandse ondernemingen al dan niet onder de vorm van
handelsvennootschappen, administratiekantoren, instellingen en verenigingen al dan niet met een (semi)-
publiekrechtelijk statuut;
Het verstrekken van leningen en voorschotten onder eender welke vorm of duur, aan alle verbonden
ondernemingen of ondernemingen waarin ze een participatie bezit, alsmede het waarborgen van alle
verbintenissen van zelfde ondernemingen.

 *16325486*
Neergelegd
12-12-2016

0667611903

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/1

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

 
Deze opsomming is niet limitatief en de termen vermogensbeheer of advies in deze statuten vermeld zijn
activiteiten andere dan deze bedoeld door de wet van 6 april 1995 inzake de secundaire markten, het statuut van
en het toezicht op de beleggingsondernemingen, de bemiddelaars en de beleggingsadviseurs.
 
Daartoe kan de vennootschap samenwerken met, deelnemen in, op gelijk welke wijze, rechtstreeks of zijdelings
belangen nemen in ondernemingen van allerlei aard, alle verbintenissen aangaan, kredieten en leningen
toestaan en zich voor derden borg stellen door haar goederen in hypotheek of pand te geven.
 
Kortom zij mag alles doen wat verband houdt met bovengenoemd doel of wat van aard is de verwezenlijking
ervan te bevorderen.
Dit alles in de meest ruime zin.
 
Artikel 3. Duur
De vennootschap wordt opgericht voor onbepaalde duur. Zij kan echter wel ontbonden worden bij besluit van de
algemene vergadering overeenkomstig de regels voor statutenwijziging.
 
Artikel 4. Gecommanditeerde en stille vennoten
Comparant sub 1 treedt op als gecommanditeerde en onbeperkt aansprakelijke vennoot voor de duur van de
vennootschap.
Comparant sub 2 treedt op als stille en beperkt aansprakelijke vennoot.
 
Artikel 5. Inbreng
De vennoten verbinden zich tot het inbrengen van:
De  heer Van Belleghem Dirk zal negenhonderdnegentig euro ter beschikking stellen van de vennootschap.
Mevrouw De Bie Kathy zal tien euro ter beschikking stellen van de vennootschap.
 
 
Artikel 6. Kapitaal
Het maatschappelijk kapitaal van de vennootschap bedraagt 1.000,00 EUR.
Het is volledig geplaatst en verdeeld in 1000 aandelen.
 
Art. 7. Aandelen
Het kapitaal is vertegenwoordigd door een veranderlijk aantal aandelen zonder vermelding van de nominale
waarde. Elk aandeel moet steeds volledig volstort zijn.
 
Art. 8. Overdracht van aandelen
Een deelneming mag op straffe van nietigheid niet worden overgedragen onder levenden of overgaan wegens
overlijden dan met akkoord van 2/3 van de aandeelhouders . De overdracht of de overgang geschiedt bij
toepassing van artikel 1690 van het Burgerlijk Wetboek. Bij weigering zijn de weigerende vennoten verplicht de
participatie zelf in te kopen.
De verkoopprijs van een participatie is gelijk aan de intrinsieke boekwaarde op de dag van de overdracht. De
werkelijke waarde wordt bij gebrek aan overeenstemming tussen de partijen vastgesteld door een in onderling
overleg aan te stellen deskundige. Bij gebrek aan overeenstemming stelt de voorzitter van de bevoegde
rechtbank van eerste aanleg een deskundige aan op verzoek van een der partijen.
 
Artikel 9. Aansprakelijkheid
De gecommanditeerde vennoten zijn hoofdelijk en onbeperkt aansprakelijk voor alle verbintenissen aangegaan
door de vennootschap. De stille vennoten zijn aansprakelijk ten belope hun inbreng, op voorwaarde dat ze geen
daden van bestuur stellen.
 
Artikel 10. Benoeming – Ontslag
De vennootschap wordt bestuurd door een of meerdere zaakvoerders, natuurlijke of rechtspersonen, al dan niet
vennoten.
Wanneer een rechtspersoon tot zaakvoerder wordt benoemd, is deze verplicht onder zijn aandeelhouders,
zaakvoerders of bestuurders, of werknemers een vaste vertegenwoordiger, natuurlijk persoon, aan te duiden die
belast wordt met de uitvoering van de opdracht van zaakvoerder in naam en voor rekening van de rechtspersoon.
De zaakvoerders worden benoemd door de vennoten voor een tijdsduur door hen bepaald.
Als niet-statutaire zaakvoerder word de heer Van Belleghem Dirk benoemd.
Dit met ingang vanaf 12/12/2016.
 
Artikel 11. Bezoldiging
Aan de zaakvoerders kan, onverminderd de vergoeding van hun kosten, een vaste bezoldiging worden
toegekend waarvan het bedrag door de algemene vergadering wordt vastgesteld. Deze bezoldiging komt ten
laste van de algemene onkosten van de vennootschap.
 
 
Artikel 12. Bestuursbevoegdheid

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/1

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

De zaakvoerders beschikken collectief over de meest uitgebreide macht om alle daden van bestuur te verrichten
die nodig of dienstig zijn tot verwezenlijking van het doel van de vennootschap met uitzondering van die
handelingen waartoe volgens het Wetboek van Vennootschappen alleen de algemene vergadering bevoegd is.
De zaakvoerder of de zaakvoerders kunnen niet zonder toestemming van de algemene vergadering besluiten tot
rechtshandelingen die verband houden met de aan- of verkoop van onroerende goederen van de vennootschap
en/of vestiging van een hypotheek en/of het toestaan van een hypothecair mandaat/hypotheekbelofte.
Deze bevoegdheidsbeperkingen kunnen niet worden tegengeworpen aan derden, zelfs niet nadat zij openbaar
zijn gemaakt.
Deze bevoegdheidsbeperkingen kunnen niet worden tegengeworpen aan derden, zelfs niet nadat zij openbaar
zijn gemaakt.
 
Artikel 13. Vertegenwoordigingsbevoegdheid
Iedere zaakvoerder kan individueel, ook wanneer er meerdere zijn, alle handelingen verrichten die nodig of
dienstig zijn tot verwezenlijking van het doel van de vennootschap, behoudens die handelingen waarvoor volgens
het Wetboek van Vennootschappen alleen de algemene vergadering bevoegd is.
 
Artikel 14. Bijzondere volmachten
De zaakvoerders kunnen gevolmachtigden van de vennootschap aanstellen. Alleen bijzondere en beperkte
volmachten voor een bepaalde of voor een reeks bepaalde rechtshandelingen zijn geoorloofd.
De vennootschap wordt rechtsgeldig verbonden door de bij bijzondere volmacht aangestelde vertegenwoordiger.
 
Artikel 15. Onderzoeks- en controlebevoegdheid commissaris
Iedere vennoot heeft individueel de onderzoeks- en controlebevoegdheid van een commissaris voor zover de
vennootschap niet verplicht is een of meer commissarissen te benoemen. De vennoten kunnen zich laten
bijstaan door een accountant. De vergoeding van de accountant komt ten laste van de vennootschap indien hij
met haar toestemming wordt benoemd of indien deze vergoeding te haren laste werd gelegd krachtens een
rechtelijke beslissing.
Zodra de vennootschap beantwoordt aan de criteria waardoor de aanstelling van een commissaris/revisor
verplicht is, wordt de controle op de financiële toestand, op de jaarrekening en op de regelmatigheid van de
verrichtingen weer te geven in de jaarrekening opgedragen aan een of meer commissarissen te benoemen door
de algemene vergadering onder de leden van het Instituut der Bedrijfsrevisoren.
De commissarissen worden benoemd voor een hernieuwbare termijn van drie jaar. Op straffe van
schadevergoeding kunnen zij tijdens hun opdracht alleen om wettige reden door de algemene vergadering
worden ontslagen.
 
Artikel 16. Gewone, bijzondere en buitengewone algemene vergadering
De gewone algemene vergadering wordt jaarlijks op 14 juni gehouden om 18:00.
Is deze dag een zaterdag, zondag of een wettelijke feestdag, dan wordt de vergadering op hetzelfde uur
gehouden op de eerstvolgende werkdag.
De gewone algemene vergadering wordt gehouden op de zetel van de vennootschap of op de in de oproeping
aangewezen plaats in de gemeente waar de zetel van de vennootschap gevestigd is.
 
Artikel 17. Bijeenroeping – Bevoegdheid – Verplichting
De zaakvoerders en in voorkomend geval de commissarissen kunnen zowel een gewone algemene vergadering
als een bijzondere of een buitengewone algemene vergadering bijeenroepen.
Zij moeten de gewone algemene vergadering bijeenroepen op de bij deze statuten bepaalde dag.
De zaakvoerders en de commissarissen zijn verplicht een bijzondere of een buitengewone algemene vergadering
bijeen te roepen wanneer een of meer vennoten die alleen of gezamenlijk één vijfde van het maatschappelijk
kapitaal vertegenwoordigen, het vragen.
De oproeping tot de algemene vergadering wordt meegedeeld aan iedere vennoot, zaakvoerder, eventuele
commissaris, obligatiehouder of houder van certificaten die met medewerking van de vennootschap zijn
uitgegeven, ten minste vijftien dagen voor de vergadering, met opgave van de agenda, alsmede van dag, uur en
plaats van de vergadering, en vermelding van verslagen. Deze mededeling geschiedt bij aangetekende brief,
tenzij de bestemmelingen individueel, uitdrukkelijk en schriftelijk hebben ingestemd om de oproeping via een
ander communicatiemiddel te ontvangen. De bij de wet bepaalde stukken worden samen met of op hetzelfde
tijdstip als voormelde mededeling toegezonden aan de vennoten, aan de zaakvoerder (en eventuele
commissaris), alsook aan de andere personen die erom verzoeken.
Op elke algemene vergadering wordt een aanwezigheidslijst bijgehouden.
 
Artikel 18. Vertegenwoordiging van de vennoten
Elke vennoot kan op de algemene vergadering vertegenwoordigd worden door een gevolmachtigde, al dan niet
vennoot.
Hij kan daartoe aan een medevennoot of een derde volmacht geven om hem op een welbepaalde vergadering te
vertegenwoordigen en er in zijn plaats te stemmen.
 
Artikel 19. Stemrecht – Schriftelijke besluitvorming
Elk aandeel geeft recht op één stem, behoudens de wettelijke beperkingen.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/1

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

Indien een aandeel aan verscheidene eigenaars toebehoort, is de uitoefening van de eraan verbonden rechten
geschorst totdat een enkel persoon schriftelijk is aangewezen als vertegenwoordiger van het aandeel ten aanzien
van de vennootschap.
In geval van vruchtgebruik op de aandelen wordt de uitoefening van de eraan verbonden rechten toegekend aan
de vruchtgebruiker.
 
Artikel 20. Beraadslaging en besluitvorming
De algemene vergadering kan enkel beraadslagen over punten die voorafgaand rechtsgeldig op de agenda
werden opgenomen. Indien alle aandeelhouders aanwezig zijn, kunnen zij hiervan met eenparigheid afwijken.
 
Artikel 21. Besluitvorming in de gewone en de bijzondere algemene vergadering
Ongeacht het aantal aanwezige en vertegenwoordigde aandelen kan de gewone of de bijzondere algemene
vergadering geldig beraadslagen en besluiten, behoudens in de gevallen waarvoor de wet een bepaald
aanwezigheidsquorum vereist.
Behalve in de gevallen bij wet bepaald, worden de beslissingen, ongeacht het aantal aanwezige of
vertegenwoordigde aandelen, genomen bij gewone meerderheid van stemmen.
 
 
Artikel 22. Buitengewone algemene vergadering – Statutenwijziging
De buitengewone algemene vergadering moet worden gehouden ten overstaan van een notaris. Zij kan over een
voorgestelde statutenwijziging slechts dan op rechtsgeldige wijze beraadslagen en besluiten, wanneer zij die aan
de vergadering deelnemen ten minste de helft van het maatschappelijk kapitaal vertegenwoordigen.
Een wijziging van de statuten is alleen dan aangenomen wanneer zij drie vierde van de stemmen verbonden aan
de aanwezige aandelen heeft verkregen.
 
Artikel 23. Boekjaar – Jaarrekening
Het boekjaar begint op 01/01 en eindigt op 31/12 van ieder jaar. Het eerste boekjaar gaat in op 12/12/2016 en
eindigt op 31/12/2017.
De zaakvoerders of de bestuurders zijn verplicht elk jaar een inventaris op te maken volgens de
waarderingsmaatstaven bepaald door de Koning.
De balans moet binnen zes maanden na de afsluitingsdatum van het boekjaar ter goedkeuring worden
voorgelegd aan de algemene vergadering.
Indien de balans niet binnen deze termijn aan de algemene vergadering is voorgelegd, wordt de door derden
geleden schade, behoudens tegenbewijs, geacht voort te vloeien uit dit verzuim.
Deze verplichting geldt ook voor buitenlandse vennootschappen voor wat hun in België gevestigde bijkantoren
betreft, behalve wanneer die bijkantoren geen eigen opbrengsten hebben door verkoop van goederen of
dienstverlening aan derden of door geleverde goederen of verleende diensten aan de buitenlandse vennootschap
waarvan zij afhangen en waarvan de werkingskosten volledig door de laatstgenoemde worden gedragen.
 
Artikel 24. Bestemming van de winstreserve
Het batig saldo dat de balans aanwijst nadat alle lasten, de algemene kosten, de nodige provisies en
afschrijvingen zijn afgetrokken, maakt de zuivere winst van de vennootschap uit.
Van deze winst wordt ten minste één twintigste vooraf genomen om de wettelijke reserve te vormen, totdat deze
één tiende van het maatschappelijk kapitaal bedraagt.
Het saldo wordt als dividend onder de vennoten verdeeld naar verhouding van ieders aantal aandelen en de
daarop verrichte stortingen.
Nochtans kan de algemene vergadering besluiten dat de winst of een deel ervan zal worden gereserveerd of op
een andere wijze wordt verdeeld of bestemd.
 
Artikel 25. Ontbinding – Benoeming vereffenaars
Na haar ontbinding, door besluit van de buitengewone algemene vergadering of door de rechter, dan wel van
rechtswege, blijft de vennootschap als rechtspersoon voortbestaan voor haar vereffening.
In geval van vrijwillige ontbinding wordt gehandeld naar de voorschriften van artikel 181 en volgende van het
Wetboek van Vennootschappen.
De algemene vergadering van de ontbonden vennootschap kan bij gewone meerderheid van stemmen een of
meer vereffenaars benoemen of ontslaan.
Deze vereffenaar(s) zal/zullen evenwel pas in functie treden nadat zijn/hun benoeming door de bevoegde
rechtbank van koophandel is bevestigd of gehomologeerd.
 
 
Artikel 26. Bevoegdheden van de vereffenaars
De vereffenaars zijn bevoegd tot alle verrichtingen vermeld in de artikelen 186, 187 en 188 van het Wetboek van
Vennootschappen, zonder voorafgaande toestemming van de algemene vergadering, tenzij deze bij gewone
meerderheid van stemmen anders besluit.
Het netto-actief van de vereffening wordt verdeeld onder de maatschappelijke aandelen, in voorkomend geval
rekening houdend met de ongelijke volstorting van de aandelen.
 
Artikel 27. Keuze van woonplaats

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/1

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

De zaakvoerders, commissarissen en vereffenaars die in het buitenland woonachtig zijn, worden geacht voor de
uitoefening van hun opdracht woonplaats te kiezen op de zetel van de vennootschap, waar in verband met de
afhandeling van de vennootschapszaken alle mededelingen, betekeningen en dagvaardingen rechtsgeldig
kunnen worden gedaan.
 
Artikel 28. Verwijzing
Voor al wat niet bij deze statuten geregeld is, wordt verwezen naar de bepalingen van het Wetboek van
Vennootschappen.
 
 
De heer Van Belleghem Dirk
 
 
Mevrouw De Bie Kathy
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/1

2/
20

16
 - 

An
ne

xe
s 

du
 M

on
ite

ur
 b

el
ge

 


