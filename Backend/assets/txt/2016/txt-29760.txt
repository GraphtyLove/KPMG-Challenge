





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : MONO

(afgekort) : MONO

Rechtsvorm : Vereniging zonder winstoogmerk

Zetel : Sint-Denijslaan 487

9000

België

Onderwerp akte : Oprichting

Gent

De ondergetekenden:
 
De heer Tournicourt Maurice, Constant, Cesar, wonende te 8300 Knokke, Sleutelbloemdreef 21, geboren op 25
juli 1947 te Wervik.
Mevrouw  Boone An, Elza André, wonende te 9910 Knesselare, Kluizestraat 49, geboren op 08 juni 1971 te
Deinze.
Mevrouw Goubau Catherine, Martine, Micheline, Marie Ghislaine, wonende te 9270 Kalken, Brugstraat 12
geboren op 06 augustus 1969 te Gent.
 
verklaren bij deze akte een vereniging zonder winstoogmerk op te richten, overeenkomstig de Wet van 27 juni
1921, gewijzigd door de Wet van 2 mei 2002, die rechtspersoonlijkheid verleent aan de verenigingen zonder
winstoogmerk, de internationale verenigingen zonder winstoogmerk en de stichtingen, waarvan zij de statuten als
volgt samenstellen:
 
                                              
STATUTEN
 
 
TITEL I: BENAMING – ZETEL – DOEL - DUUR
 
ARTIKEL 1 - NAAM
 
De benaming van de vereniging is: “De Masterclass Ondernemingszin en Ondernemerschap” in het kort “MONO”
vzw.
 
De vereniging heeft de vorm aangenomen van een vereniging zonder winstoogmerk.
Alle officiële stukken en akten uitgaande van de vereniging dragen deze benaming, alsook het adres van de zetel
van de vereniging.
 
ARTIKEL 2 - ZETEL
 
De zetel is gevestigd te 900 Gent, Sint-Denijslaan 487 en ressorteert onder het gerechtelijk arrondissement Gent.
 
Hij kan slechts verplaatst worden door een beslissing van de algemene vergadering mits deze bovendien de
regels in acht neemt zoals vereist voor een statutenwijziging en beschreven in deze statuten.
 

 *16321396*
Neergelegd
17-10-2016

0664706257

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

ARTIKEL 3 - DOEL
 
De vereniging heeft tot doel het bevorderen, initiëren, duiden van ondernemerschap. De creatie van een
wederzijdse meerwaarde en passerelle tussen intrapreneurs, entrepreneurs en het werkveld. Bijdragen tot het
versterken en ontwikkelen van de professionalisering van de werknemer in de 21ste eeuw. Het delen van kennis
en waarden, inspireren, stimuleren en connecteren van personen en organisaties om te komen tot een zo
optimaal mogelijk functioneren in een sterk veranderende bedrijfswereld. Oprichten van “een platform bij uitstek”
voor de intrapreneurs, entrepreneurs en het werkveld.
 
Ter verwezenlijking van haar doel zal de vereniging instaan voor opleidingen, trainingen, netwerking en
adviesverlening alleen of in samenwerking met anderen. In die zin mag zij ook alle daartoe nuttige roerende en
onroerende goederen en instellingen verwerven en beheren, op voorwaarde dat de opbrengst daarvan uitsluitend
besteed wordt aan het hoofddoel. De vereniging zal zich bezighouden met de organisatie van lessen,
leergangen, workshops, horeca-exploitatie, stages, evenementen, uitstappen, opendeurdagen, gastoptredens,
sponsoring en werven van sponsoring, wedstrijden, huren en onderverhuren en ter beschikking stellen. Binnen
de opleidingsprogramma’s deelnemers aan de programma’s inschakelen in een eerste advies – of
onderzoeksopdracht. Deze opsomming is niet beperkend.
 
ARTIKEL 4 – DUUR
 
De vereniging is opgericht voor onbepaalde duur en kan te allen tijde ontbonden worden door een beslissing van
de algemene vergadering, onder de voorwaarden van artikel 26 van deze statuten.
 
TITEL II: LEDEN
 
ARTIKEL 5 -LIDMAATSCHAP
 
Het aantal leden is onbeperkt, maar moet ten minste drie bedragen. De ondergetekende oprichters zijn de eerste
effectieve leden. De vereniging kan effectieve en toegetreden leden tellen. De volheid van het lidmaatschap, met
inbegrip van het stemrecht op de algemene vergadering,  komt uitsluitend toe aan de effectieve leden. Effectieve
leden zijn diegenen die bij de oprichting deze statuten ondertekenen en diegenen wiens naam is vermeld in het
ledenregister dat op de zetel van de vereniging wordt bijgehouden. De wettelijke bepalingen zijn alleen op de
effectieve leden toepasselijk.
 
Toegetreden leden ook “partners” genoemd zijn enkel aangesloten om te genieten van of deel te nemen aan de
activiteiten van de vzw. Ze hebben geen stemrecht op de algemene vergadering. De rechten en verplichtingen
van de toegetreden leden worden ingeschreven in een huishoudelijk reglement.
 
ARTIKEL 6 – TOETREDING
 
Als lid kan tot de vereniging toetreden, ieder natuurlijk persoon of rechtspersoon die door de algemene
vergadering als dusdanig wordt aanvaard en dit op voorstel van de raad van bestuur. Het verzoek om toelating
van een kandidaat-lid moet schriftelijk worden ingediend bij de voorzitter van de raad van bestuur. De voorzitter
heeft een vetorecht bij de beslissing van de raad van bestuur om een kandidaat-lid voor te dragen. Met de term
‘lid’ in deze statuten wordt uitdrukkelijk verwezen naar de effectieve leden.
 
ARTIKEL 7 – UITSLUITING
 
De uitsluiting van een lid vereist de beslissing van de algemene vergadering, na advies van de raad van bestuur,
mits vermelding op de agenda en genomen bij drie vierde meerderheid van de stemmen van de aanwezige of
vertegenwoordigde leden. Een aanwezigheidsquorum is niet vereist.
De beslissing gebeurt bij geheime stemming en moet niet gemotiveerd worden. Bij staking van stemmen is de
stem van de voorzitter doorslaggevend. Tegen de genomen beslissing is geen verhaal mogelijk.
 
Op vraag van het betrokken lid wordt het voorafgaandelijk gehoord door de raad van bestuur.
 
De uitsluiting treedt onmiddellijk in en wordt aan de betrokkene per aangetekend schrijven medegedeeld.
 
ARTIKEL 8 - UITTREDING
 
Elk lid kan te allen tijde uit de vereniging treden. Een lid dat ontslag neemt of vrijwillig uittreedt, zal dit bij gewone
brief, fax of email melden aan de voorzitter van de raad van bestuur, die het ter kennis brengt aan de algemene
vergadering. Het ontslag gaat onmiddellijk in bij ontvangst van het schrijven.
Het lid dat weigert het lidgeld te betalen, na een schriftelijke aanmaning en een regularisatietermijn van één
maand, wordt geacht ontslag te nemen en wordt daarvan aangetekend op de hoogte gebracht door de raad van
bestuur. Dit ontslag gaat in vanaf de volgende algemene vergadering.
 
Uittredende of uitgesloten leden en hun rechtsopvolgers kunnen geen aanspraak maken noch op het vermogen

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

noch op de bijdragen van de vereniging, en kunnen nooit teruggave of vergoeding voor gestorte bijdragen en/of
inbreng vorderen.
 
 
TITEL III: ALGEMENE VERGADERING
 
ARTIKEL 9 – SAMENSTELLING
 
De algemene vergadering omvat alle effectieve leden en komt minstens éénmaal per jaar samen en dit ten
laatste binnen de zes (6) maand volgend op ieder boekjaar. Dag, uur en plaats van de samenkomst wordt
bepaald door de raad van bestuur.
 
De effectieve leden zijn aanwezig in eigen persoon of bij geschreven volmacht geldend voor één vergadering als
vertegenwoordiger van een ander lid.
 
Elk in persoon aanwezig lid kan slechts één volmachtgever vertegenwoordigen.
 
De volmachtgever wordt als aanwezig geteld voor de behandeling en de beslissing over het punt of de punten in
de volmacht vermeld.
 
Alle leden hebben gelijk stemrecht en elk lid beschikt over één stem.
 
 
ARTIKEL 10 - WERKING
 
De algemene vergadering beschikt over alle wettelijke bevoegdheden die haar uitdrukkelijk door de wet van 2
mei 2002 zijn toegekend.
 
De algemene vergadering is uitsluitend bevoegd voor:
 
1° de wijziging van de statuten;
2° de benoeming en de afzetting van de bestuurders;
3° de benoeming en de afzetting van de commissarissen en het bepalen van hun bezoldiging ingeval een
bezoldiging wordt toegekend;
4° de kwijting aan de bestuurders en de commissarissen;
5° de goedkeuring van de begroting en van de rekeningen;
6° de vrijwillige ontbinding van de vereniging;
7° de uitsluiting van een lid;
8° de omzetting van de vereniging in een vennootschap met sociaal oogmerk;
9° alle gevallen waarin de statuten dat vereisen;
 
De raad van bestuur stelt de agenda op - ondertekend door de voorzitter en/of de secretaris - en nodigt uit,
telkens het doel of het belang van de vereniging zulks vereist. De agenda wordt bij de oproepingsbrief gevoegd.
Elk voorstel ondertekend door 1/20 van de leden wordt op de agenda geplaatst.
 
Wanneer één vijfde van de leden er schriftelijk om verzoekt, is de raad van bestuur verplicht om een bijzondere
algemene vergadering samen te roepen, binnen de termijn van één maand, en met toevoeging van de
agendapunten door de verzoekende leden voorgesteld.
 
De oproepingsbrief met de agenda, plaats, datum en uur van de vergadering wordt aan ieder lid ten laatste 8
kalenderdagen voordien toegezonden per gewone brief, fax, email of voor ontvangst afgetekend.
 
De algemene vergadering wordt voorgezeten door de voorzitter van de raad van bestuur of bij afwezigheid door
het oudste aanwezig lid van de raad van bestuur. De voorzitter duidt de secretaris en een stemopnemer aan die
het bureau van de algemene vergadering vormen.
 
 
ARTIKEL 11 - BESLUITVORMING
 
Behalve wanneer de wet of deze statuten het uitdrukkelijk anders vermelden, kan de algemene vergadering
geldige beslissingen nemen met een eenvoudige meerderheid van stemmen, onthoudingen niet meegeteld,
welke ook het aantal aanwezige of vertegenwoordigde leden is.
 
Bij staking van stemmen of bij gelijke stemmen is de stem van de voorzitter van de algemene vergadering
doorslaggevend.
 
De algemene vergadering kan geldig beslissen over wat niet in de dagorde staat wanneer twee derde van de
aanwezige leden hierom verzoekt, behalve over deze punten die expliciet vooraf op de agenda moeten vermeld

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

worden en waarvoor een beslissing van de algemene vergadering is vereist bepaald in artikel 10 van deze
statuten.
 
De regelmatig genomen beslissingen binden alle leden, ook zij die niet stemmen, die tegenstemmen of afwezig
zijn.
 
 
ARTIKEL 12 – NOTULEN
 
De beslissingen van de algemene vergadering worden neergeschreven in de notulen, die worden ondertekend
door de voorzitter en de secretaris.
 
Leden kunnen een afschrift bekomen van notulen van de algemene vergadering. Ze richten hiertoe een
schriftelijk verzoek aan de raad van bestuur.
Het afschrift van de notulen van de algemene vergadering wordt door twee bestuurders of de voorzitter
ondertekend.
 
Het register van de notulen van de algemene vergadering en de boekhoudkundige stukken van de vereniging
worden op de maatschappelijke zetel bewaard.
 
 
TITEL IV: RAAD VAN BESTUUR
 
ARTIKEL 13 - SAMENSTELLING
 
De algemene vergadering kiest onder haar leden de leden van de raad van bestuur, die verder als bestuurder
vermeld worden.
 
De raad van bestuur is samengesteld uit ten minste drie bestuurders.
In het geval de vzw slechts drie leden telt mag de raad van bestuur uit slechts twee personen bestaan. Het aantal
leden in de raad van bestuur moet altijd lager zijn dan de leden van de algemene vergadering.
 
 
ARTIKEL 14 – DUUR VAN HET MANDAAT
 
De bestuurders worden benoemd voor onbepaalde duur.
 
 
ARTIKEL 15 – WIJZE VAN BENOEMING EN BEZOLDIGING VAN DE BESTUURDERS
 
De bestuurders worden benoemd door de algemene vergadering met een gewone meerderheid ongeacht het
aantal aanwezige en/of vertegenwoordigde leden. De voorzitter heeft een vetorecht bij de beslissing van de
algemene vergadering. De bestuurders oefenen hun mandaat kosteloos uit. De akten betreffende de benoeming
van de bestuurders moeten neergelegd worden op de griffie van de rechtbank van koophandel en moeten binnen
de dertig dagen na de neerlegging (bij uittreksel) bekend gemaakt worden in de bijlagen bij het Belgisch
Staatsblad.
 
 
ARTIKEL 16 – AMBTSBEËINDIGING EN AFZETTING VAN BESTUURDERS
 
Het mandaat van de bestuurders eindigt door afzetting door de algemene vergadering, door vrijwillig ontslag,
door het verstrijken van het mandaat (in voorkomend geval), of door overlijden.
 
De afzetting van bestuurders door de algemene vergadering wordt beslist bij gewone meerderheid van het aantal
aanwezige en/of vertegenwoordigde leden. Het moet evenwel uitdrukkelijk vermeld worden op de agenda van de
algemene vergadering.
 
Een bestuurder die vrijwillig ontslag neemt, moet dit schriftelijk bekendmaken aan de raad van bestuur. Dit
ontslag gaat onmiddellijk in tenzij door dit ontslag het minimum aantal bestuurders onder het statutaire minimum
is gedaald. In dit geval, moet de raad van bestuur binnen de twee maanden de algemene vergadering
bijeenroepen, welke in de vervanging van de betrokken bestuurder dient te voorzien en hem daarvan ook
schriftelijk in kennis zal stellen.
 
De akten betreffende de ambtsbeëindiging en de benoeming van de bestuurders moeten neergelegd worden op
de griffie van de rechtbank van koophandel en moeten binnen de dertig dagen na de neerlegging (bij uittreksel)
bekend gemaakt worden in de bijlagen bij het Belgisch Staatsblad.
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

ARTIKEL 17 – BEVOEGDHEID
 
De raad van bestuur leidt de zaken van de vereniging en vertegenwoordigt deze in en buiten rechte. Hij is
bevoegd voor alle aangelegenheden, met uitzondering van die welke uitdrukkelijk door de Wet aan de algemene
vergadering zijn voorbehouden. Hij treedt op als eiser en verweerder, in alle rechtsgedingen en beslist over het al
dan niet aanwenden van rechtsmiddelen.
 
De raad van bestuur benoemt en ontslaat de leden van het personeel en bepaalt hun bezoldigingen. De raad van
bestuur treedt op als disciplinair college in personeelszaken.
 
De raad van bestuur oefent zijn bevoegdheden uit als college.
 
De raad van bestuur kan slechts geldig beslissen indien de meerderheid van de bestuurders aanwezig is. De
beslissingen word genomen bij gewone meerderheid van stemmen. Bij staking van stemmen is de stem van de
voorzitter of de stem van diegene die hem vervangt doorslaggevend.
 
ARTIKEL 18 – OPROEPING
 
De raad van bestuur wordt bijeengeroepen door de voorzitter of door twee bestuurders.
 
De vergaderingen van de raad van bestuur worden voorgezeten door de voorzitter. Indien deze belet of afwezig
is, wordt de vergadering voorgezeten door de oudste van de aanwezige bestuurders.
 
ARTIKEL 19 - NOTULEN
 
Van elke vergadering worden notulen gemaakt, die ondertekend worden door de voorzitter en de secretaris en
die ingeschreven worden in een daartoe bestemd register. De uittreksels die moeten worden overgelegd en al de
andere akten worden geldig ondertekend door de voorzitter en de secretaris. Bij ontstentenis van deze
bestuurders kunnen twee andere bestuurders deze documenten geldig ondertekenen.
 
ARTIKEL 20
 
De raad van bestuur vaardigt alle huishoudelijke reglementen uit die hij nodig acht en nuttig oordeelt.
 
De raad van bestuur kan, indien hij dit nodig oordeelt, een afgevaardigd-bestuurder of directeur benoemen, die
met het dagelijks bestuur wordt belast. Deze verzorgt de lopende zaken en de dagelijkse briefwisseling en tekent
geldig namens de vereniging tegenover de Post, de openbare en private bankinstellingen en alle andere
instellingen.
 
ARTIKEL 21
 
Bestuurders die namens de vereniging optreden, moeten ten aanzien van derden niet doen blijken van enig
besluit of van enige machtiging.
 
ARTIKEL 22 - Personen gemachtigd om de vereniging te vertegenwoordigen, overeenkomstig art. 13, 4" lid,
W.VZW
 
De raad van bestuur kan zijn bevoegdheden voor bepaalde handelingen en taken op zijn verantwoordelijkheid
overdragen aan één van de bestuurders of aan een ander persoon, die al dan niet lid is van de vereniging. De
Raad van bestuur kan uit zijn bestuurders een voorzitter, een secretaris, een schatbewaarder en elke functie die
voor de goede werking van de vereniging noodzakelijk is, kiezen.
 
Hun benoeming gebeurt door de raad van bestuur bij gewone meerderheid, die hieromtrent geldig beslist indien
de meerderheid van de bestuurders aanwezig is.
 
De ambtsbeëindiging van deze gemachtigde personen kan geschieden
a) op vrijwillige basis door de gemachtigde zelf door een schriftelijk ontslag in te dienen bij de raad van bestuur
b) door afzetting door de raad van bestuur bij gewone meerderheid die hieromtrent geldig beslist indien de
meerderheid van de bestuurders aanwezig is. De beslissing hieromtrent door de raad van bestuur moet evenwel
binnen de zeven kalenderdagen bij aangetekend schrijven ter kennis gebracht worden van de betrokkene.
 
De akten betreffende de ambtsbeëindiging en de benoeming van de personen gemachtigd om de vereniging te
vertegenwoordigen, moeten neergelegd worden op de griffie van de rechtbank van koophandel en moeten
binnen de dertig dagen na de neerlegging (bij uittreksel) bekendgemaakt worden in de bijlagen bij het Belgisch
Staatsblad.
 
Onverminderd de algemene vertegenwoordigingsbevoegdheid van de raad van bestuur als college, is de
vereniging in en buiten rechte geldig vertegenwoordigd door de handtekening van de voorzitter.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
ARTIKEL 23: Personen belast met het dagelijks bestuur van de vereniging, overeenkomstig art. 13bis, 1' lid,
W.VZW
 
De raad van bestuur kan een dagelijks bestuur aanstellen.
 
Hun benoeming gebeurt door de raad van bestuur bij gewone meerderheid, die hieromtrent geldig beslist indien
de meerderheid van de bestuurders aanwezig is.
 
De ambtsbeëindiging van het dagelijks bestuur kan geschieden:
a) op vrijwillige basis door een lid van het dagelijks bestuur zelf door een schriftelijk ontslag in te dienen bij de
raad van bestuur
b) door afzetting door de raad van bestuur bij gewone meerderheid die hieromtrent geldig beslist indien de
meerderheid van de bestuurders aanwezig is. De beslissing hieromtrent door de raad van bestuur moet evenwel
binnen de zeven kalenderdagen bij aangetekend schrijven ter kennis gebracht worden van de betrokkene.
 
De akten betreffende de ambtsbeëindiging en de benoeming van de personen van het dagelijks bestuur moeten
neergelegd worden op de griffe van de rechtbank van koophandel en moeten binnen de dertig dagen na de
neerlegging bij uittreksel bekendgemaakt worden in de bijlagen bij het Belgisch Staatsblad.
 
De beslissingen genomen door het dagelijks bestuur, dat als een college vergadert, worden steeds genomen in
collegiaal overleg.
 
 
TITEL V: LIDGELD - BEGROTINGEN – REKENINGEN
 
ARTIKEL 24 - LIDGELD
 
De raad van bestuur kan een jaarlijks lidgeld bepalen, als een billijke bijdrage voor de werking, dat wordt ter
goedkeuring voorgelegd aan de algemene vergadering. De maximumbijdrage is 100,00 �. In geen enkele
omstandigheid is terugbetaling van lidgeld mogelijk, niet aan ontslagnemende leden, noch aan wettelijke
erfgenamen of rechtverkrijgenden ingeval van overlijden.
 
 
ARTIKEL 25 – BOEKJAAR – REKENINGEN - BEGROTING
 
Het boekjaar van de vereniging loopt van 1 januari tot 31 december.
 
De raad van bestuur sluit de rekeningen over het voorbije boekjaar af en bereidt de begroting van het komende
boekjaar voor en legt ze ter goedkeuring voor aan de algemene vergadering binnen de zes maanden na
afsluitingsdatum van het boekjaar.
 
 
 
 
TITEL VI: ONTBINDING – VEREFFENING
 
ARTIKEL 26 – ONTBINDING – VEREFFENING
 
Behoudens gevallen van gerechtelijke ontbinding en ontbinding van rechtswege kan slechts de algemene
vergadering tot ontbinding besluiten indien 2/3 van de leden op de algemene vergadering aanwezig of
vertegenwoordigd zijn en er bovendien een 4/5 meerderheid akkoord is om de vereniging vrijwillig te ontbinden.
Het voorstel tot vrijwillige ontbinding van de vereniging moet uitdrukkelijk op de agenda van de algemene
vergadering vermeld worden.
 
Zijn geen 2/3 van de leden op deze algemene vergadering aanwezig of vertegenwoordigd, dan moet een tweede
algemene vergadering worden bijeengeroepen die geldig beraadslaagt ongeacht het aantal aanwezige of
vertegenwoordigde leden maar mits een 4/5 meerderheid wordt akkoord gevonden om de vereniging vrijwillig te
ontbinden.
 
In geval van vrijwillige ontbinding benoemt de algemene vergadering, of bij gebreke daarvan, de rechtbank, één
of meer vereffenaars. Zij bepaalt tevens hun bevoegdheid alsmede de vereffeningsvoorwaarden.
 
De activa zullen, na aanzuivering van de passiva, worden overgedragen aan een vereniging met een
belangenloze doelstelling.
 
Van de ontbinding zal het ontbindingsbesluit, de benoeming en de ambtsbeëindiging van de vereffenaars
neergelegd worden op de griffie van de rechtbank van koophandel. Binnen de 30 dagen na de neerlegging dient

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

dit ontbindingsbesluit, de benoeming en de ambtsbeëindiging van de vereffenaars bij uittreksel bekendgemaakt
te worden in de bijlagen bij het Belgisch Staatsblad.
 
 
TITEL VII: SLOTBEPALINGEN
 
Voor alles wat in deze statuten niet is voorzien of geregeld, blijft de Wet van 27 juni 1921, gewijzigd door de Wet
van 2 mei 2002 toepasselijk.
 
Overgangsbepalingen
 
Het eerste boekjaar vangt aan op heden en sluit af op 31 december 2017.
 
 
Aldus opgemaakt en aangenomen op de stichtingsvergadering van 14 oktober 2016.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/1

0/
20

16
 - 

An
ne

xe
s 

du
 M

on
ite

ur
 b

el
ge

 


