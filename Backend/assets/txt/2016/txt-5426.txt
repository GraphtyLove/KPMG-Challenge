





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : KIDS ARE THE FUTURE

(afgekort) :

Rechtsvorm : Vereniging zonder winstoogmerk

Zetel : Pontstraat 89

9831

België

Onderwerp akte : Oprichting

Sint-Martens-Latem (Deurle)

 
Op 5 februari 2016 verklaren de ondergetekenden,
  
De heer VAN MIDDELEM Steven wonende te 9831 Deurle, Pontstraat 89
Mevrouw MEUKENS Catherine wonende te 9831 Deurle, Pontstraat 89
Mevrouw VAN MIDDELEM Elise wonende te 8400 Oostende, Nieuwpoortsesteenweg 556.
                                                                                                                                         
bij deze akte een vereniging zonder winstoogmerk op te richten, overeenkomstig de Wet van 27 juni 1921 (hierna
de “VZW-wet”), zoals gewijzigd door de Wet van 2 mei 2002, met de hiernavolgende statuten.
STATUTEN
 
Titel I Naam - Zetel - Doel - Duur
 
NAAM VAN DE VERENIGING
 
De vereniging draagt de naam “KIDS ARE THE FUTURE”.
 
Deze naam moet steeds door de woorden "vereniging zonder winstoogmerk" of de afkorting "VZW", of in het
Frans "association sans but lucratif" of de afkorting "ASBL", worden voorafgegaan of gevolgd.
 
De naam, de aanduiding dat het om een vereniging zonder winstoogmerk gaat, zoals sub 1.2 aangegeven, en
het adres van de zetel van de vereniging moet worden vermeld op alle akten, facturen, aankondigingen,
bekendmakingen en andere stukken die uitgaan van de vereniging.
 
 
ZETEL VAN DE VERENIGING
 
De vereniging is gevestigd te 9831 Deurle, Pontstraat 89.De vereniging ressorteert onder het gerechtelijk
arrondissement Oost-Vlaanderen. Iedere verplaatsing van de zetel van de vereniging vereist een besluit van de
algemene vergadering overeenkomstig het quorum en de meerderheid vereist voor een statutenwijziging.
 
Alle stukken voorgeschreven door VZW-wet worden neergelegd in het dossier bijgehouden op de griffie van de
rechtbank van koophandel van het voornoemd gerechtelijk arrondissement.
 
DOEL VAN DE VERENIGING
 

 *16303440*
Neergelegd
09-02-2016

0647942380

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De vereniging stelt zich tot doel het verstrekken van steun aan alle kinderen wereldwijd die zich al dan niet in
materiële, morele en fysische moeilijkheden bevinden.
 
De organisatie wil elk kind in welke omstandigheid of waar dan ook de kans geven zich te ontwikkelen.
 
De organisatie van en de promotie voor bijstand en hulp aan kinderen. Het doorgeven of ter beschikking stellen
van kennis om de ontwikkeling te ondersteunen. Het promoten van alle middelen die de mentale en fysische
ontwikkeling van kinderen kunnen bevorderen.
 
Het verzamelen, het uitdelen, het ter beschikking stellen van alle soorten goederen aan kinderen. Het aantrekken
en werven van subsidies, steun en sponsorgelden zowel van de overheid als van privatieve en privé personen,
voor kinderen. De organisatie van activiteiten om het doel van de vereniging te verwezenlijken.
 
De vereniging tracht haar doel onder meer te bereiken door projecten wereldwijd te ondersteunen.
 
De vereniging kan meer algemeen alle middelen aanwenden die tot de verwezenlijking van het doel rechtstreeks
of onrechtstreeks bijdragen. De vereniging kan ter uitvoering van wat hierboven bepaald is, onder meer
verrichtingen van onroerende en roerende goederen uitvoeren of zakelijke rechten verwerven, in huur nemen,
verhuren, personeel aanwerven, rechtsgeldige overeenkomsten sluiten, fondsen inzamelen, kortom alle
activiteiten uitoefenen of laten uitoefenen die haar doel rechtvaardigen. Daarnaast kan de vereniging alle
activiteiten ontplooien die rechtstreeks of onrechtstreeks bijdragen tot de verwezenlijking van voormelde ideële
niet-winstgevende doelstellingen, met inbegrip van bijkomstige commerciële en winstgevende activiteiten binnen
de grenzen van wat wettelijk is toegelaten en waarvan de opbrengsten te allen tijde volledig zullen worden
bestemd voor de verwezenlijking van de ideële niet-winstgevende doelstellingen.
 
DUUR VAN DE VERENIGING
 
De vereniging is opgericht voor onbepaalde duur.
 
Titel II Lidmaatschap
 
Effectieve en toegetreden leden
 
De vereniging bestaat uit effectieve leden en toegetreden leden. Gezamenlijk worden zij de leden genoemd.
 
De vereniging telt tenminste drie effectieve leden.
 
De volheid van het lidmaatschap, met inbegrip van het stemrecht op de algemene vergadering, komt uitsluitend
toe aan de effectieve leden en niet aan de toegetreden leden.
 
De toegetreden leden zijn enkel aangesloten om te genieten van de activiteiten van de vereniging.De
toegetreden leden hebben enkel de rechten en verplichtingen hen toebedeeld door deze statuten. De statutaire
bepalingen dienaangaande kunnen zonder consultatie of akkoord van de toegetreden leden worden gewijzigd.
 
Voorwaarden voor lidmaatschap
 
Als effectief lid of toegetreden lid kunnen tot de vereniging toetreden, iedere natuurlijke of rechtspersoon die door
de algemene vergadering als zodanig wordt aanvaard en dit op voorstel van de raad van bestuur.
 
Verzoeken om toetreding dienen uitsluitend schriftelijk aan de raad van bestuur te worden gericht, onder
vermelding van naam, voornamen, en adres of indien het een rechtspersoon betreft naam, rechtsvorm en adres
van de maatschappelijke zetel van de verzoeker en onder vermelding van de elementen waarom de verzoeker
meent in aanmerking te komen als werkelijk lid of toegetreden lid.De raad van bestuur legt het verzoek tot
toetreding van het kandidaat-lid voor aan de eerstvolgende algemene vergadering die bij een meerderheid van
twee derden van het aantal aanwezige of vertegenwoordigde leden een beslissing neemt.
 
Jaarlijks lidgeld
 
De leden zijn geen lidgeld verschuldigd, maar kunnen wel vrijwillig inbrengsten doen of bijdragen storten. Bij het
eindigen van hun lidmaatschap kunnen de leden en hun rechtsopvolgers geen recht op de goederen van de
vereniging laten gelden. Evenmin hebben zij het recht om de door henzelf of door hun rechtsvoorgangers gedane
inbrengen of gestorte gelden terug te vorderen of zegels te doen leggen.
 
Verplichtingen van de leden
 
De leden van de vereniging zijn verplicht:
 a. de statuten en het huishoudelijk reglement van de vereniging alsook de besluiten van haar organen na te
leven;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 b. de belangen van de vereniging of één van haar organen niet te schaden.
 
Ontslag, uitsluiting en schorsing van een lid
 
Elk lid kan ontslag nemen uit de vereniging mits het opsturen van een gewoon schrijven aan de raad van bestuur.
 
Een lid kan slechts worden uitgesloten door de algemene vergadering en met een meerderheid van twee derden
van de stemmen.
 
Het lidmaatschap van een lid eindigt automatisch door het overlijden van de natuurlijke persoon, of ingeval van
een rechtspersoon, door haar ontbinding, fusie, splitsing of faillissement.
 
Ontslagnemende of uitgesloten leden en hun rechtsopvolgers hebben geen deel in het vermogen van de
vereniging en kunnen nooit teruggave of vergoeding vorderen van gestorte bijdragen of gedane inbrengen.
 
 
 
Titel III Raad van Bestuur
 
Samenstelling van de raad van bestuur
 
De vereniging wordt bestuurd door een raad van bestuur bestaande uit minimum drie bestuurders, tenzij de
vereniging slechts drie leden heeft.  Minstens twee bestuurders moeten effectief lid van de vereniging zijn. Het
aantal bestuurders moet in elk geval steeds lager zijn dan het aantal effectieve leden van de vereniging. Wanneer
de vereniging slechts drie leden telt, kan de raad van bestuur uit twee bestuurders bestaan. De bestuurders
handelen als een college. Zij worden benoemd door de algemene vergadering bij geheime stemming en zijn ten
allen tijde door deze afzetbaar. Zij oefenen hun mandaat kosteloos uit, tenzij de algemene vergadering anders
zou bepalen.
 
Duur van het mandaat
 
De bestuurders worden benoemd voor onbepaalde duur.
Zo door vrijwillig ontslag, verstrijken van termijn of afzetting, het aantal bestuurders is teruggevallen tot onder het
wettelijk minimum, dan blijven de bestuurders in functie totdat in hun vervanging is voorzien.
 
Organisatie van de raad van bestuur
 
De raad van bestuur kiest uit zijn leden een voorzitter, een secretaris en een penningmeester.De bestuurders
kunnen de bestuurstaken onder elkaar verdelen. Evenwel zal dergelijke verdeling van taken niet tegenwerpelijk
zijn aan derden, ongeacht of deze taakverdeling al dan niet openbaar is gemaakt. Het niet naleven van de
voornoemde taakverdeling brengt wel de aansprakelijkheid van de betrokken bestuurder t.a.v. de vereniging in
het gedrang.
 
De voorzitter of de secretaris roepen de raad bijeen. De oproepingen gebeuren op schriftelijke wijze (per brief of
per e-mail). De oproepingstermijn bedraagt minimum vijf werkdagen, tenzij ingeval van hoogdringendheid, welke
moet worden gemotiveerd in de notulen van de desbetreffende vergadering van de raad van bestuur. De
oproepingsbrief bevat de agenda van de vergadering en in bijlage worden, indien mogelijk, alle stukken
toegevoegd welke de bestuurders zullen toelaten om met kennis van zaken deel te nemen aan de vergadering.
De vergadering kan alleen beslissen over punten die in de agenda zijn opgenomen, tenzij alle bestuurders
aanwezig zijn en ermee instemmen dat een punt wordt toegevoegd aan de agenda.
 
De vergadering heeft plaats op de zetel van de vereniging of op iedere andere plaats aangegeven in de
oproeping.
 
De voorzitter zit de vergadering voor. In geval van zijn afwezigheid wordt hij vervangen door de oudste
aanwezige bestuurder.
 
De raad kan slechts geldig beslissen indien tenminste de helft van de bestuurders aanwezig is. Indien dit quorum
niet is bereikt, kan een nieuwe raad worden bijeengeroepen met dezelfde agenda, die geldig zal beraadslagen en
beslissen indien ten minste twee bestuurders aanwezig of vertegenwoordigd zijn. De beslissingen worden
genomen bij gewone meerderheid (= de helft plus één, onthoudingen worden niet meegeteld) van stemmen. Bij
staking van stemmen is de stem van de voorzitter of van degene die hem vervangt, doorslaggevend.
 
Iedere bestuurder kan op schriftelijke wijze volmacht geven aan een andere bestuurder om hem op een
vergadering van de raad van bestuur te vertegenwoordigen.Iedere bestuurder kan evenwel slechts één andere
bestuurder vertegenwoordigen.
 
De raad van bestuur kan vergaderen per telefoon- of videoconferentie.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Van elke vergadering van de raad van bestuur worden notulen opgemaakt, die worden ondertekend door de
voorzitter en de secretaris en worden toegevoegd in een daartoe bestemd register. De uittreksels die moeten
worden overgelegd en al de andere akten, worden geldig ondertekend door de secretaris of een bestuurder.
 
Indien een bestuurder een rechtstreeks of onrechtstreeks belang van vermogensrechtelijke aard heeft dat strijdig
is met een beslissing of verrichting die tot de bevoegdheid van de raad van bestuur behoort, dan moet hij dit
mededelen aan de andere bestuurders vooraleer de raad van bestuur de beraadslaging en besluitvorming over
dat agendapunt aanvat. Deze procedure is niet van toepassing op de gebruikelijke verrichtingen die plaatsvinden
aan de voorwaarden en tegen de zekerheden die gewoonlijk op de markt gelden voor soortgelijke verrichtingen.
 
Vertegenwoordiging van de vereniging
 
De raad van bestuur leidt de zaken van de vereniging en vertegenwoordigt deze in en buiten rechte. Hij is
bevoegd voor alle aangelegenheden, met uitzondering van deze die door de wet uitdrukkelijk aan de algemene
vergadering zijn voorbehouden. De raad kan zelfs daden van beschikking stellen met inbegrip van, onder meer,
het vervreemden, zelfs om niet, van roerende of onroerende goederen, het hypothekeren, het lenen en uitlenen,
alle handels- en bankverrichtingen, het opheffen van hypotheken, ...
 
Ten aanzien van derden is de vereniging geldig verbonden door één gedelegeerd bestuurder. Bestuurders die
namens de raad van bestuur optreden, moeten ten aanzien van derden niet doen blijken van enig besluit of van
enige machtiging.
 
De raad van bestuur kan voor bepaalde handelingen en taken, en voor daden van dagelijks bestuur, zijn
bevoegdheid overdragen aan een dagelijks bestuur, aan één of meer bestuurders.Het mandaat kan ten alle tijde
met onmiddellijk ingang worden ingetrokken door de raad van bestuur. Wanneer meer dan één persoon met het
dagelijks bestuur wordt belast, wordt de vereniging in al haar handelingen van het dagelijks bestuur rechtsgeldig
vertegenwoordigd door één persoon belast met het dagelijks bestuur, die geen bewijs van een voorafgaand
besluit onder hen moet leveren.
 
De bevoegdheid om de vereniging in en buiten rechte te vertegenwoordigen kan door de raad van bestuur bij
eenvoudig besluit worden opgedragen aan één of meer bestuurders. De bevoegdheid van de bovengenoemde
bestuurder(s) wordt precies afgebakend door de raad van bestuur, die eveneens de duur van het mandaat
bepaalt. Het mandaat kan ten alle tijde met onmiddellijk ingang door de raad van bestuur worden ingetrokken.
 
 
 
De raad van bestuur kan bijzondere volmachtdragers aanstellen die de vereniging kunnen vertegenwoordigen
m.b.t. bijzondere, beperkt opgesomde aangelegenheden. Deze volmachtdragers verbinden de vereniging binnen
de perken van de hun verleende volmacht, welke tegenwerpelijk zijn aan derden.
 
Titel IV Algemene vergadering
 
Samenstelling van de algemene vergadering
 
De algemene vergadering is samengesteld uit alle effectieve leden.De toegetreden leden worden niet
opgeroepen voor de algemene vergadering.
 
De algemene vergadering wordt voorgezeten door de voorzitter van de raad van bestuur of door de oudste
aanwezige bestuurder.
 
Een effectief lid kan zich door een ander effectief lid laten vertegenwoordigen.
 
Elk effectief lid beschikt over één stem op de algemene vergadering.
 
Bevoegdheden van de algemene vergadering
 
De algemene vergadering is uitsluitend bevoegd voor:
 a. het wijzigen van de statuten;
 b. het benoemen en het afzetten van de bestuurders;
 c. desgevallend, de benoeming en de afzetting van de commissarissen en het bepalen van hun bezoldiging
ingeval een bezoldiging wordt toegekend;
 d. de kwijting aan de bestuurders en de commissarissen;
 e. het goedkeuren van de begrotingen en de rekeningen;
 f. het vrijwillig ontbinden van de vereniging;
 g. het uitsluiten van een werkelijk lid;
 h. de omzetting van de vereniging in een vennootschap met een sociaal oogmerk; en
 i. alle gevallen waarin onderhavige statuten dat vereisen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
ORGANISATIE VAN DE ALGEMENE VERGADERING
 
De algemene vergadering wordt door de raad van bestuur bijeengeroepen telkens als het doel of het belang van
de vereniging zulks vereist en moet worden bijeengeroepen telkens wanneer een vijfde van de effectieve leden er
om vraagt. Zij moet ten minste éénmaal per jaar worden bijeengeroepen voor het goedkeuren van de rekeningen
van het afgelopen jaar en de begrotingen van het volgend jaar, op een door de raad van bestuur te bepalen
plaats en datum, binnen de zes maanden na de afsluitingsdatum van dat jaar valt.
 
Alle effectieve leden worden minstens acht dagen voor de algemene vergadering op schriftelijke wijze (per brief
of per e-mail) uitgenodigd op de algemene vergadering. De oproeping tot de algemene vergadering kan
desgevallend worden opgenomen in een nieuwsbrief, ledenblad of andere publicatie van de vereniging. De
uitnodiging wordt ondertekend door de voorzitter of de secretaris. Ze vermeldt dag, uur en plaats van de
algemene vergadering.
 
 
 
De oproeping bevat de agenda, die wordt vastgelegd door de raad van bestuur. Een twintigste van de leden
hebben het recht om de voorzitter te verzoeken om bijkomende punten op de agenda te plaatsen. De algemene
vergadering kan op geldige wijze een beslissing nemen over punten die niet op de agenda vermeld staan op
voorwaarde dat alle aanwezige of vertegenwoordigde effectieve leden hiermee instemmen en minstens de helft
van de effectieve leden aanwezig of vertegenwoordigd is.
 
Meerderheden en aanwezigheidsquorum
 
Met uitzondering van de aangelegenheden opgesomd sub 2, worden de besluiten genomen bij eenvoudige
meerderheid (= de helft plus één, onthoudingen worden niet meegeteld) van de aanwezige en vertegenwoordigde
effectieve leden. Bij staking van stemmen is de stem van de voorzitter van de vergadering doorslaggevend.
 
In geval van uitsluiting van een werkelijk lid, van wijziging van de statuten of van ontbinding van de vereniging,
zal de in de wet voorgeschreven procedure worden nageleefd. Bij de stemming omtrent een statutenwijziging of
de ontbinding van de vereniging, worden onthoudingen geteld als tegenstem.
 
Notulen
 
Van elke vergadering worden notulen opgemaakt, die worden ondertekend door de secretaris of een bestuurder.
Ze worden opgenomen in een bijzonder register. Uittreksels daarvan worden "voor eensluidend afschrift"
ondertekend door de secretaris of een bestuurder.
 
Titel V Inzagerecht van de effectieve leden
 
Inzagerecht van de effectieve leden
 
Behoudens wanneer de vereniging één of meer commissarissen heeft, kunnen alle effectieve leden op de zetel
van de vereniging het register van de effectieve leden raadplegen, alsmede alle notulen en beslissingen van de
algemene vergadering, van de raad van bestuur en van de personen, welke al dan niet de hoedanigheid van
bestuurder hebben, die bij de vereniging of voor rekening ervan een mandaat bekleden evenals alle
boekhoudkundige stukken van de vereniging.
 
Huishoudelijk reglement
 
De algemene vergadering beslist over het, desgevallend, door de raad van bestuur voorgestelde huishoudelijk
reglement. Wijzigingen aan het huishoudelijk reglement kunnen worden opgesteld door de raad van bestuur,
doch dienen ter bekrachtiging worden voorgelegd aan de algemene vergadering. Bij dit huishoudelijk reglement
mogen, zonder strijdig te zijn met de bindende voorschriften van de wet of van de statuten, alle maatregelen
worden getroffen in verband met de toepassing van de statuten en de regeling van de maatschappelijke zaken in
het algemeen, en kan aan de leden of hun rechtverkrijgenden alles worden opgelegd wat in het belang van de
vereniging wordt geacht.
 
 
 
Titel VI Begrotingen - Rekeningen - Controle
 
Jaarrekening – begroting
 
Het boekjaar van de vereniging loopt van 1 januari tot en met 31 december.
 
De raad van bestuur bereidt de jaarrekening en begroting voor en legt ze ter goedkeuring voor aan de algemene

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

vergadering. Na goedkeuring van de jaarrekening en begroting spreekt de algemene vergadering zich, bij
afzonderlijke stemming, uit over de kwijting aan de bestuurders en, desgevallend, de commissaris(sen).
 
De raad van bestuur draagt er zorg voor dat de jaarrekening en de overige in de VZW-wet vermelde stukken
binnen de dertig dagen na goedkeuring worden neergelegd op de griffie van de rechtbank van koophandel, of
indien de wet dit vereist, bij de Nationale Bank van België.
 
Titel VII Ontbinding - Vereffening
 
Ontbinding van de vereniging
 
Behoudens de gevallen van gerechtelijke ontbinding en van ontbinding van rechtswege, kan slechts de algemene
vergadering tot ontbinding besluiten, op de wijze zoals bepaald in de VZW-wet. Het voorstel tot ontbinding van de
vereniging wordt uitdrukkelijk opgenomen in de oproepingsbrief die naar de effectieve leden wordt verzonden.
 
In geval van vrijwillige ontbinding benoemt de algemene vergadering, of bij gebreke daarvan de rechtbank, een of
meer vereffenaars. Zij bepaalt tevens hun bevoegdheid, alsmede de vereffeningsvoorwaarden.
 
Bestemming van het vereffeningssaldo
 
In geval van ontbinding worden de activa, na aanzuivering van de schulden, overgedragen aan een vereniging
dewelke een gelijkaardig doel nastreeft. De algemene vergadering die tot de ontbinding besluit, zal aanduiden
aan welke vereniging het vereffeningssaldo wordt overgedragen. De vereffenaar kan een gemotiveerd voorstel
tot bestemming overmaken aan de algemene vergadering die over de afsluiting van de vereffening beraadslaagt
en beslist.
 
VZW-wet
 
Voor alles wat in deze statuten niet uitdrukkelijk is geregeld, is de VZW-wet of de wetgeving die deze wet zou
vervangen na de oprichting van de vereniging, toepasselijk, de algemene wettelijke bepalingen, het huishoudelijk
reglement en de gebruiken terzake.
 
 
 
OVERGANGSBEPALINGEN
 
1. Afsluiting van het eerste boekjaar
Het eerste boekjaar loopt van de dag van oprichting tot 31 december van het jaar 2016.
 
2. Datum van de eerste jaarvergadering
De eerste jaarvergadering zal worden gehouden in 2017.
 
3. De partijen komen bijeen in een eerste buitengewone algemene vergadering en treffen eenparig de volgende
besluiten:
Benoeming bestuur
Tot de functie van bestuurder wordt benoemd en dit voor onbepaalde duur:
- de heer VAN MIDDELEM Steven, wonende te 9831 Deurle, Pontstraat 89;
- mevrouw MEUKENS Catherine, wonende te 9831 Deurle, Pontstraat 89.
De opdracht van bestuurder is onbezoldigd tenzij de algemene vergadering anders beslist.
 
4. De partijen komen bijeen in een eerste zitting van de raad van bestuur en treffen eenparig de volgende
besluiten:
Tot gedelegeerd bestuurders worden benoemd en de bevoegdheid verleend om de vereniging in en buiten rechte
te vertegenwoordigen en dit voor onbepaalde duur: de heer VAN MIDDELEM Steven en mevrouw MEUKENS
Catherine, voornoemd.
De opdracht van gedelegeerd bestuurder is onbezoldigd tenzij de algemene vergadering anders beslist.
 
 
VAN MIDDELEM Steven
 
MEUKENS Catherine
 
 
 
 
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

2/
20

16
 - 

An
ne

xe
s 

du
 M

on
ite

ur
 b

el
ge

 


