





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

Mod PDF 11.1

Ondernemingsnummer :
Benaming (voluit) : Flying Alliance

(verkort) :

Naamloze vennootschapRechtsvorm :

(volledig adres)
Zetel : Nederzwijnaarde 2

9052 Gent

OprichtingOnderwerp akte :

Uit een akte verleden voor het ambt van geassocieerd notaris Liesbeth Muller te Waasmunster op 21
maart 2016, blijkt hetgeen volgt:
1. De Naamloze Vennootschap “DOVESCO”, met maatschappelijke zetel te 9052 Gent (Zwijnaarde),
Nederzwijnaarde 2, ingeschreven in het rechtspersonenregister te Gent, met ondernemingsnummer
BTW BE0554.980. 550, heeft een Naamloze Vennootschap opgericht onder de benaming “FLYING
ALLIANCE”, waarvan de maatschappelijke zetel gevestigd is te 9052 Gent (Zwijnaarde),
Nederzwijnaarde 2.
2. De vennootschap heeft tot doel, en dit zowel in België als in het buitenland, voor eigen rekening
als voor rekening van derden, in aanneming, of in onderaanneming, en dit in zoverre de hierna
gemelde activiteiten niet onderworpen zijn aan wettelijke bepalingen of reglementeringen:
a) de verwerving van participaties, onder gelijk welke vorm ook, in handels-, industriële en financiële
ondernemingen, zowel Belgische als buitenlandse, het beheer evenals het te gelde maken van deze
participaties, de verwerving door deelneming, inschrijving, aankoop, optie of om het even welk ander
middel, van alle mogelijke effecten, zoals onder meer deelbewijzen, aandelen, obligaties, waarden
en titels;
b) het vertegenwoordigen van en het voeren van beheer en toezicht over, het waarnemen van
bestuurdersfuncties in en het vereffenen van alle andere vennootschappen en ondernemingen van
welke aard ook;
c) het leveren van diensten, het geven van adviezen, het maken van studies, het voorbereiden en op
gang brengen van organisatiesystemen, het in toepassing brengen van systemen voor
gegevensverwerking en alle technieken in verband met het technisch, administratief, economisch,
financieel, juridisch, public relations, communicatie en algemeen beheer van ondernemingen;
d) het verkrijgen, uitbaten of afstaan van alle octrooien, merken, licenties en intellectuele rechten;
e) alle handelingen, in het bijzonder de uitbating, die rechtstreeks of onrechtstreeks betrekking
hebben op restaurants, hotels en logementshuizen, spijshuizen, snackbars, verbruikers- en ijssalons,
tearooms, cafétaria’s, cafés, internetcafés, pop-uprestaurants, bars, dancings, tavernes, clubs,
feestzalen, sportcentra, brasserie, bar, alwaar zowel alcoholische als niet-alcoholische dranken
worden aangeboden, kortom alle activiteiten in de horecasector met inbegrip van de verkoop van
tabak en rookwaren, zichtkaarten, souvenirs, fantasie- en luxeartikelen;
f) het organiseren van allerhanden feesten, banketten, buffetten en salons;
g) het organiseren van evenementen, vertoningen, spektakels, modeshows, concerten,
tentoonstellingen, sport- en culturele manifestaties;
h) het ter beschikking stellen en verhuren van allerhande ruimten en zalen alsmede de uitbating van
hallen voor tentoonstellingen, congressen en andere artistieke en culturele en artistieke
manifestaties;
i) alle traiteurs- en cateringdiensten en aanverwante activiteiten zoals de verkoop van voorbereide
maaltijden en alle toebehoren;
j) de in- en uitvoer, de groot- en kleinhandel van alle voedingswaren, dranken en horecaproducten en
–materiaal in de ruimste zin;
k) de in- en uitvoer, de groot- en kleinhandel, huren en verhuren, installeren, distribueren,

 *16306501*
Neergelegd
21-03-2016

0650623639

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

3/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

onderhouden en herstellen van alle materiaal en toestellen, en benodigdheden in verband met de
horecasector;
l) alle activiteiten van consultant-kok in de meest ruime zin van het woord, dit zowel in restaurants als
op diverse evenementen;
m) rekrutering, opleiding en selectie van personeel alsook het organiseren en voeren van
interimactiviteiten;
n) het verlenen van allerhande culinaire diensten voor cateringbedrijven en organisatoren van
evenementen;
o) het voeren van algemene audit-activiteiten;
p) het verkrijgen door aankoop of anderszins, verkopen, ruilen, verbeteren, uitrusten, verbouwen,
belasten met, beschikken over, productief maken, het verhuren en in huur nemen, en de leasing van
alle onroerende goederen, en in het algemeen alle onroerende verrichtingen.
Deze opsomming en aanduiding is niet beperkend doch enkel van aanwijzende aard.
In het algemeen mag de vennootschap alle commerciële, industriële, financiële en burgerlijke
handelingen verrichten, die rechtstreeks of onrechtstreeks, geheel of gedeeltelijk, bij dit doel
aansluiten of de uitbreiding ervan kunnen bevorderen.
Daartoe kan de vennootschap samenwerken met, deelnemen in, of op gelijk welke wijze,
rechtstreeks of onrechtstreeks, belangen nemen in andere ondernemingen.
De vennootschap kan zowel tot waarborg van eigen verbintenissen als tot waarborg van
verbintenissen van derden borg stellen, onder meer door haar goederen in hypotheek of in pand te
geven, inclusief de eigen handelszaak.
De vennootschap kan in het algemeen alle commerciële, industriële, financiële, burgerlijke roerende
of onroerende handelingen verrichten in rechtstreeks of onrechtstreeks verband met haar
maatschappelijk doel, of welke van aard zouden zijn de verwezenlijking ervan geheel of ten dele te
vergemakkelijken.  Zij mag namelijk, zonder dat deze opsomming beperkend weze, en voor zover dit
in verband staat met haar doel onder andere alle roerende en onroerende goederen, materialen en
installaties verkopen of overdragen, kopen, in huur nemen, verhuren, verbouwen, bouwen, leasen en
ruilen, oprichten en doen oprichten; alle vergunningen nemen, bekomen, toestaan, aankopen en
afstaan; alle plaatsingen verrichten in roerende waarden, belangen nemen, bij middel van associatie,
inbreng, onderschrijving, fusie, deelneming, financiële tussenkomst, in alle bestaande of op te richten
vennootschappen, die eenzelfde of gelijkaardig doel nastreven of die nuttig zijn voor de
verwezenlijking en/of uitbreiding van haar doel.
Deze opsomming is niet limitatief en moet in de breedste zin opgevat worden.
3. De vennootschap bestaat voor onbepaalde duur.
4. Het geplaatst kapitaal is vastgesteld op één miljoen euro (€ 1.000.000,00).
Het is verdeeld in duizend (1.000) aandelen zonder vermelding van waarde, die elk één/duizendste
(1/1.000ste) van het kapitaal vertegenwoordigen.
5. Op het maatschappelijk kapitaal wordt in speciën ingeschreven door de Naamloze Vennootschap
Dovesco, vertegenwoordigd als gezegd, ten belope van één miljoen euro (€ 1.000.000,00).
Hiervoor worden haar duizend (1.000) aandelen toegekend.
6. In verband met het bestuur en de controle werd het volgende voorzien:
“Artikel 13.  SAMENSTELLING VAN DE RAAD VAN BESTUUR
De vennootschap wordt bestuurd door een raad, samengesteld uit ten minste drie leden, natuurlijke
of rechtspersonen, al of niet aandeelhouders, benoemd voor ten hoogste vier jaar door de algemene
vergadering van aandeelhouders en van wie het mandaat ten allen tijde kan worden herroepen. 
Wanneer evenwel op een algemene vergadering van de aandeelhouders van de vennootschap wordt
vastgesteld dat de vennootschap niet meer dan twee aandeelhouders heeft, mag de raad van
bestuur uit slechts twee leden bestaan tot de dag van de gewone algemene vergadering, die volgt op
de vaststelling, door alle middelen, dat er meer dan twee aandeelhouders zijn.
De bestuurders zijn herbenoembaar.
De bestuurder waarvan de termijn van zijn mandaat is verstreken, blijft in functie tot zolang de
algemene vergadering, om welke reden ook, niet in de vacature voorziet.
In geval van voortijdige vacature in de schoot van de raad van bestuur, om welke reden ook, hebben
de overblijvende bestuurders het recht voorlopig in de vacature te voorzien totdat de algemene
vergadering definitief een nieuwe bestuurder benoemt.  De benoeming wordt op de agenda van de
eerstvolgende algemene vergadering geplaatst.  De nieuw benoemde bestuurder doet de tijd uit van
diegene die hij vervangt.
De raad van bestuur kan onder zijn leden een voorzitter benoemen.  Bij ontstentenis van benoeming
of bij afwezigheid van de voorzitter wordt het voorzitterschap waargenomen door de oudste in jaren
der aanwezige bestuurders. Indien rechtspersonen deel uitmaken van de raad van bestuur, is de
leeftijd van hun vaste vertegenwoordigers determinerend.
Wanneer een rechtspersoon aangewezen wordt tot bestuurder, benoemt deze onder zijn vennoten,

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

3/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

zaakvoerders, bestuurders of werknemers een vaste vertegenwoordiger die belast wordt met de
uitvoering van de opdracht in naam en voor rekening van de rechtspersoon.  Deze
vertegenwoordiger moet aan dezelfde voorwaarden voldoen en is burgerrechtelijk aansprakelijk en
strafrechtelijk verantwoordelijk alsof hij zelf de betrokken opdracht in eigen naam en voor eigen
rekening zou volbrengen, onverminderd de hoofdelijke aansprakelijkheid van de rechtspersoon die
hij vertegenwoordigt.  Deze laatste mag zijn vertegenwoordiger niet ontslaan zonder tegelijk een
opvolger te benoemen.  Voor de benoeming en beëindiging van de opdracht van de vaste vertegen-
woordiger gelden dezelfde regels van openbaarmaking alsof hij deze opdracht in eigen naam en voor
eigen rekening zou vervullen.
Artikel 14.  BIJEENKOMST, BERAADSLAGING EN BESLUITVORMING
De raad van bestuur wordt bijeengeroepen door de voorzitter, een gedelegeerd bestuurder of twee
bestuurders, ten minste drie dagen voor de datum voorzien voor de vergadering.
De oproeping geschiedt geldig per gewone of aangetekende brief, luchtpost, telegram, telex, telefax,
e-mail of via enig ander telecom-municatiemiddel zoals vermeld in artikel 2281 van het Burgerlijk
Wetboek.
Elke bestuurder die een vergadering van de raad bijwoont of zich erop laat vertegenwoordigen wordt
als regelmatig opgeroepen beschouwd.  Een bestuurder kan er eveneens aan verzaken zich te
beroepen op het ontbreken of de onregelmatigheid van de oproeping, en dit voor of na de
vergadering waarop hij niet aanwezig is.
De vergaderingen van de raad van bestuur worden gehouden in België of in het buitenland, op de
plaats aangeduid in de oproeping.
Iedere bestuurder kan, hetzij schriftelijk, hetzij per telegram, telex, telefax, e-mail of via enig ander
telecommunicatiemiddel zoals vermeld in artikel 2281 van het Burgerlijk Wetboek, volmacht geven
aan een ander lid van de raad om hem op een welbepaalde vergadering te vertegenwoordigen.  Een
bestuurder mag meerdere van zijn collega’s vertegenwoordigen en mag, benevens zijn eigen stem,
evenveel stemmen uitbrengen als hij volmachten heeft ontvangen.
Behalve in geval van overmacht, kan de raad van bestuur slechts geldig beraadslagen en beslissen
indien de meerderheid van zijn leden tegenwoordig of vertegenwoordigd is.  Indien deze voorwaarde
niet is vervuld, kan een nieuwe vergadering worden samengeroepen die geldig zal beraadslagen en
beslissen over de punten die op de dagorde van de vorige vergadering voorkwamen, indien ten
minste twee bestuurders tegenwoordig of vertegenwoordigd zijn.
Elke beslissing van de raad wordt genomen met gewone meerderheid der stemmen van de
tegenwoordige of vertegenwoordigde bestuurders, en bij onthouding van één of meer onder hen, met
de meerderheid van de andere bestuurders.
In uitzonderlijke gevallen, wanneer de dringende noodzakelijkheid en het belang van de
vennootschap zulks vereisen, kunnen de besluiten van de raad van bestuur worden genomen bij
eenparig schriftelijk akkoord van de bestuurders.  De notulen worden gedateerd op de dag dat de
laatste bestuurder deze heeft ondertekend.  Deze procedure kan echter niet worden gevolgd voor de
vaststelling van de jaarrekening of eventueel voor de aanwending van het toegestaan kapitaal.
Bij eenparig akkoord van alle bestuurders kan de techniek van de tele- of videoconferentie
aangewend worden voor het houden van een vergadering van de raad van bestuur. Dit akkoord kan
blijken uit de effectieve deelname van alle bestuurders aan een dergelijke vergadering of kan op
voorhand verleend worden per brief, luchtpost, telegram, telex, telefax, e-mail of via enig ander
telecommunicatiemiddel zoals vermeld in artikel 2281 van het Burgerlijk Wetboek, en dit voor één
bepaalde vergadering of tot nader order voor alle op dergelijke wijze te houden vergaderingen. 
Wanneer in dergelijke vergaderingen besluiten worden genomen, worden deze pas van kracht
wanneer zij een schriftelijke vorm hebben aangenomen en door alle bestuurders werden
ondertekend, met dien verstande dat gebruik kan worden gemaakt van alle voornoemde
informatiedragers.
Behoudens in de uitzonderingsgevallen bedoeld in het Wetboek van Vennootschappen, dient een
bestuurder die, rechtstreeks of onrecht-streeks, een belang van vermogensrechtelijke aard heeft dat
strijdig is met een beslissing of een verrichting die tot de bevoegdheid van de raad van bestuur
behoort, dit mede te delen aan de andere bestuurders vóór de raad van bestuur een besluit neemt,
en dient de raad van bestuur en de vennootschap de voorschriften van artikel 523 van het Wetboek
van Vennootschappen na te leven.
De besluiten van de raad van bestuur worden vastgelegd in notulen die ondertekend worden door
het bureau (voorzitter, secretaris, stemopnemer(s)).  Deze notulen worden ingelast in een speciaal
register.  De volmachten worden gehecht aan de notulen van de vergadering voor dewelke ze zijn
gegeven.
De afschriften of uittreksels die bij een rechtspleging of elders moeten worden voorgelegd, worden
geldig ondertekend door de voorzitter, de gedelegeerd bestuurder of door twee bestuurders.
Artikel 15.  BESTUURSBEVOEGDHEID VAN DE RAAD VAN BESTUUR
De raad van bestuur heeft de meest uitgebreide macht om alle handelingen te verrichten die nodig of

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

3/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

dienstig zijn voor het bereiken van het maatschappelijk doel, met uitzondering van die handelingen
aan de algemene vergadering voorbehouden door de wet of door deze statuten.
De raad mag het dagelijks bestuur van de vennootschap, het bestuur van één of meer sectoren van
haar activiteiten of de uitvoering van de beslissingen van de raad, aan één of meer bestuurders,
directeurs of volmachtdragers, al dan niet aandeelhouders, delegeren.
De raad, evenals de gevolmachtigden voor het dagelijks bestuur binnen het kader van dit bestuur,
mogen eveneens specifieke bevoegdheden aan één of meer personen van hun keus toekennen.
De raad van bestuur kan in zijn midden en onder zijn aansprakelijkheid één of meer adviserende
comités oprichten. 
Artikel 16.  DIRECTIECOMITÉ
De raad van bestuur kan zijn bestuursbevoegdheden overdragen aan een directiecomité in de zin
van artikel 524bis van het Wetboek van Vennootschappen, zonder dat deze opdracht betrekking kan
hebben op het algemeen beleid van de vennootschap of op alle handelingen die op grond van de wet
aan de raad van bestuur zijn voorbehouden.
Wanneer een directiecomité wordt ingesteld, is de raad van bestuur belast met het toezicht op dat
comité.
Het directiecomité bestaat uit meerdere personen die al dan niet bestuurder zijn.  Zij vormen samen
een college.
De voorwaarden voor de aanstelling van de leden van het directiecomité, hun ontslag, hun
bezoldiging en de duur van hun opdracht, worden bepaald door de raad van bestuur.
De raad van bestuur stelt in samenspraak met het directiecomité de regels vast betreffende de
werkwijze en de wijze van rapportering van het directiecomité aan de raad van bestuur.
Behoudens in de uitzonderingsgevallen bedoeld in het Wetboek van Vennootschappen, dient een lid
van het directiecomité dat, rechtstreeks of onrechtstreeks, een belang van vermogensrechtelijke aard
heeft dat strijdig is met een beslissing of een verrichting die tot de bevoegdheid van het
directiecomité behoort, dit mede te delen aan de andere leden van het directiecomité vóór het
directiecomité beraadslaagt, en dienen het directiecomité en de vennootschap de voorschriften van
artikel 524ter van het Wetboek van Vennootschappen na te leven.
Artikel 17.  VERTEGENWOORDIGINGSBEVOEGDHEID VAN DE RAAD VAN BESTUUR EN HET
DIRECTIECOMITÉ
De vennootschap wordt ten overstaan van derden, voor het gerecht en in de akten, met inbegrip van
deze waarvoor de tussenkomst van een openbaar ambtenaar of een notaris vereist is, geldig
vertegenwoordigd door twee bestuurders die gezamenlijk optreden.
Indien een gedelegeerd bestuurder benoemd wordt, is de vennootschap in het kader van het
dagelijks bestuur tevens geldig vertegenwoordigd door haar gedelegeerd bestuurder.
De vennootschap is bovendien, binnen het kader van hun mandaat, geldig verbonden door
bijzondere gevolmachtigden, aangesteld door de raad van bestuur of het directiecomité.
De vennootschap zal overeenkomstig artikel 61 §2 van het Wetboek van Vennootschappen een
vaste vertegenwoordiger aanduiden voor de uitoefening door haar van de mandaten van bestuurder,
zaakvoerder of lid van het directiecomité in andere vennootschappen die beheerst worden door boek
IV van het Wetboek van Vennootschappen.
Artikel 18.  ONKOSTEN EN VERGOEDINGEN VAN BESTUURDERS EN LEDEN VAN HET
DIRECTIECOMITÉ
De normale en gerechtvaardigde uitgaven en onkosten, die de bestuurders en leden van het
directiecomité kunnen doen gelden als gedaan in de uitoefening van hun functie, zullen worden
vergoed en onder de algemene kosten in rekening worden gebracht.
Artikel 19.  CONTROLE
De controle op de financiële toestand, op de jaarrekening en op de regelmatigheid, ten aanzien van
het Wetboek van Vennootschappen en deze statuten, van de verrichtingen weer te geven in de
jaarrekening, wordt aan één of meer commissarissen opgedragen.  De commissarissen worden
benoemd door de algemene vergadering van aandeelhouders, onder de leden, natuurlijke personen
of rechtspersonen, van het Instituut der Bedrijfsrevisoren. De commissarissen worden benoemd voor
een hernieuwbare termijn van drie jaar.  Op straffe van schadevergoeding kunnen zij tijdens hun
opdracht alleen om wettige reden door de algemene vergadering worden ontslagen.
Zolang de vennootschap evenwel voor het laatst afgesloten boekjaar voldoet aan de criteria voorzien
bij artikel 15 van het Wetboek van Vennootschappen, heeft iedere aandeelhouder individueel de
onderzoeks- en controlebevoegdheid van een commissaris.  Hij kan zich laten vertegenwoordigen of
bijstaan door een accountant.  De vergoeding van de accountant komt ten laste van de
vennootschap indien hij met haar toestemming wordt benoemd of indien deze vergoeding te haren
laste werd gelegd krachtens een rechterlijke beslissing.  In deze gevallen worden de opmerkingen
van de accountant medegedeeld aan de vennootschap.
Indien geen commissaris moet worden benoemd, is het bestuursorgaan er niettemin toe verplicht het
verzoek van één of meer aandeelhouders tot benoeming van een commissaris, voor te leggen aan

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

3/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

de algemene vergadering.”
7. De jaarvergadering zal gehouden worden op de derde vrijdag van de maand juni om veertien uur.
De eerste jaarvergadering zal worden gehouden in tweeduizend zeven-tien.
8. Het boekjaar begint op één januari en eindigt op éénendertig december van elk jaar.
Het eerste boekjaar worden afgesloten op éénendertig december tweeduizend zestien.
9. Van de netto winst van de vennootschap wordt elk jaar ten minste vijf ten honderd afgenomen
voor de vorming van de wettelijke reserve.  Deze afneming is niet langer verplicht van zodra de
wettelijke reserve één/tiende van het maatschappelijk kapitaal bedraagt.
Op voorstel van de raad van bestuur beslist de algemene vergadering over de bestemming van het
saldo van de netto winst.
Geen uitkering mag geschieden indien op de datum van afsluiting van het laatste boekjaar het netto-
actief, zoals dat blijkt uit de jaarrekening, is gedaald of tengevolge van de uitkering zou dalen
beneden het bedrag van het gestorte of, indien dit hoger is, van het opgevraagde kapitaal,
vermeerderd met alle reserves die volgens de wet of de statuten niet mogen worden uitgekeerd.
10. Wanneer, ten gevolge van geleden verlies, het netto-actief gedaald is tot minder dan de helft van
het maatschappelijk kapitaal, moet de algemene vergadering bijeenkomen binnen een termijn van
ten hoogste twee maanden nadat het verlies is vastgesteld, of krachtens wettelijke of statutaire
bepalingen had moeten worden vastgesteld, om in voorkomend geval, volgens de regels die voor
een statutenwijziging zijn gesteld, te beraadslagen en te besluiten over de ontbinding van de
vennootschap en eventueel over andere in de agenda aangekondigde maatregelen.  De raad van
bestuur verantwoordt zijn voorstellen in een bijzonder verslag dat vijftien dagen voor de algemene
vergadering op de zetel van de vennootschap ter beschikking van de aandeelhouders wordt gesteld. 
Het ontbreken van voormeld verslag heeft de nietigheid van de beslissing van de algemene
vergadering tot gevolg.
Wanneer het netto-actief, ten gevolge van geleden verlies, gedaald is tot minder dan één/vierde van
het maatschappelijk kapitaal, kan de ontbinding van de vennootschap uitgesproken worden wanneer
zij wordt goedgekeurd door één/vierde gedeelte van de ter vergadering uitgebrachte stemmen.
Is de algemene vergadering niet overeenkomstig dit artikel samen-geroepen, dan wordt de door
derden geleden schade, behoudens tegenbewijs, geacht uit het ontbreken van de bijeenroeping
voort te vloeien.
Wanneer het netto-actief gedaald is tot beneden het wettelijk minimumbedrag, kan iedere
belanghebbende de ontbinding van de vennootschap voor de rechtbank vorderen.  In voorkomend
geval kan de rechtbank aan de vennootschap een termijn toestaan om haar toestand te
regulariseren.
11. Bij ontbinding met vereffening worden één of meer vereffenaars benoemd door de algemene
vergadering.  Is daaromtrent niets beslist, dan worden de in functie zijnde bestuurders van
rechtswege als vereffenaars beschouwd, niet alleen om kennisgevingen en betekeningen te
ontvangen, maar ook om de vennootschap daadwerkelijk te vereffenen, en niet alleen ten overstaan
van derden, maar ook ten overstaan van de aandeelhouders.  Zij beschikken over alle machten zoals
bepaald in de artikels 186 – 190 van het Wetboek van Vennootschappen, zonder bijzondere
machtiging van de algemene vergadering.  De algemene vergadering kan evenwel ten allen tijde
deze bevoegdheden bij gewone meerderheid beperken.
De vereffenaars treden pas in functie nadat de bevoegde rechtbank van koophandel is overgegaan
tot de bevestiging van hun benoeming ingevolge de beslissing van de algemene vergadering.  De
bevoegde rechtbank is die van het arrondissement waar de vennootschap op de dag van het besluit
tot ontbinding haar zetel heeft.  Indien de zetel van de vennootschap binnen de zes maanden vóór
het besluit tot ontbinding verplaatst werd, is de bevoegde rechtbank die van het arrondissement waar
de vennootschap haar zetel had vóór de verplaatsing ervan.  De rechtbank gaat pas over tot de
bevestiging van de benoeming nadat zij heeft nagegaan dat de vereffenaars alle waarborgen van
rechtschapenheid bieden.  De rechtbank oordeelt tevens over de handelingen die de vereffenaars
hebben gesteld tussen hun benoeming door de algemene vergadering en de bevestiging ervan.  Zij
kan die handelingen met terugwerkende kracht bevestigen, dan wel nietig verklaren indien ze
kennelijk in strijd zijn met de rechten van derden.  Een akte houdende benoeming van een
vereffenaar kan slechts geldig worden neergelegd wanneer er een afschrift van de beslissing tot
bevestiging of homologatie door de rechtbank van koophandel wordt bijgevoegd.  Zo de bevoegde
rechtbank weigert over te gaan tot homologatie of bevestiging, wijst ze zelf een vereffenaar aan,
eventueel op voorstel van de algemene vergadering.
De vereffenaars vormen een college.
Indien de vereffenaar een rechtspersoon is, moet de natuurlijke persoon die haar vertegenwoordigt
voor de uitoefening van de vereffening in het benoemingsbesluit worden aangewezen.  Iedere
wijziging van deze aanwijzing moet overeenkomstig voormelde procedure worden besloten en zo
neergelegd en openbaar gemaakt worden.
De vereffenaars zenden in de zevende en de dertiende maand na de invereffeningstelling een

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

3/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

omstandige staat van de toestand van de vereffening (opgesteld op het einde van de zesde en
twaalfde maand van het eerste vereffeningsjaar) door aan de griffie van de rechtbank van
koophandel van het arrondissement waarin de vennootschap haar zetel heeft.  Die omstandige staat
vermeldt onder meer de ontvangsten, de uitgaven en de uitkeringen en geeft aan wat nog moet
worden vereffend.
Vanaf het tweede jaar van de vereffening wordt die omstandige staat slechts om het jaar aan de
griffie overgezonden.
Wanneer de vereffening wordt afgesloten, leggen de vereffenaars het plan voor de verdeling van de
activa onder de verschillende schuldeisers voor akkoord voor aan de rechtbank van koophandel van
het arrondissement waarbinnen de vennootschap haar zetel heeft.  De rechtbank kan van de
vereffenaar alle dienstige inlichtingen vorderen om de geldigheid van het verdelingsplan na te gaan.
Indien niet alle aandelen in dezelfde mate werden volgestort, herstellen de vereffenaars het
evenwicht, hetzij door bijkomende opvragingen te doen, hetzij door voorafgaandelijke betalingen te
doen.
Indien aan de wettelijke voorwaarden voldaan is, kan de vennootschap in éénzelfde notariële akte
ontbonden en vereffend worden, zonder benoeming van een vereffenaar.
12. Overeenkomstig artikel 518, § 2 van het Wetboek van Vennootschappen worden door de
oprichters tot eerste bestuurders benoemd, tot aan de jaarvergadering te houden in het jaar
tweeduizend negentien:
1) de Besloten Vennootschap met Beperkte Aansprakelijkheid ‘GAYANA’, met zetel te 9770
Kruishoutem, Waregemsesteenweg 155, ingeschreven in het Rechtspersonenregister, met
ondernemingsnummer 0885.927.625, met als vaste vertegenwoordiger de Heer Gregory Jan Roger
Marie Agnes De Clerck, wonende te 9770 Kruishoutem, Waregemsesteenweg 155;
2) de Gewone Commanditaire Vennootschap “ADC CONSULT”, met maatschappelijke zetel te 9830
Sint-Martens-Latem, Mortelputstraat 49A, ingeschreven in het Rechtspersonenregister, met
ondernemingsnummer 0809.988.206, met als vaste vertegenwoordiger de Heer Anthony De Clerck,
wonend te 9830 Sint-Martens-Latem, Mortelputstraat 49A;
De bestuurders zullen hun mandaat onbezoldigd uitoefenen, behoudens andersluidende beslissing
van de algemene vergadering.
Ondergetekende notaris wijst erop dat de bestuurders mogelijks persoonlijk en hoofdelijk
aansprakelijk zullen zijn voor alle verbintenissen aangegaan in naam en voor rekening van de
vennootschap in oprichting in de periode tussen de oprichtingsakte en de verkrijging door de
vennootschap van haar rechtspersoonlijkheid, tenzij de vennootschap deze verbintenissen, in
toepassing van en binnen de termijnen gesteld door artikel 60 van het Wetboek van
Vennootschappen, overneemt. In toepassing van zelfde artikel kan de vennootschap overgaan tot de
bekrachtiging van de handelingen in haar naam en voor haar rekening gesteld vóór de ondertekening
van de oprichtingsakte.
De comparanten verklaren in dit kader, dat de vennootschap bij toepassing van artikel 60 van het
Wetboek van Vennootschappen de verbintenissen overneemt die voor rekening en ten name van de
vennootschap in oprichting zijn aangegaan, te rekenen vanaf heden.
Deze overneming zal maar effect sorteren van zodra de vennootschap rechtspersoonlijkheid heeft
verkregen. De verbintenissen, aangegaan in de tussenperiode, zijn eveneens onderworpen aan
artikel 60 van het Wetboek van vennootschappen, en dienen, eens de vennootschap rechts-
persoonlijkheid heeft, te worden bekrachtigd.
13. Bijzondere volmacht voor het vervullen van de nodige formaliteiten voor het ondernemingsloket
en het BTW-nummer wordt gegeven aan Mevrouw Van Damme Annie Petrus Maria (Identiteitskaart
nummer 592-1821964-94 - Rijksregister nummer 58.03.04-158.88), geboren te Zelzate op 4 maart
1958, wonend te 9180 Moerbeke-Waas, Collemansbrug 24, met mogelijkheid van indeplaatsstelling.
Voor beredeneerd uittreksel.
Neergelegd voor registratie.
Getekend,
Liesbeth Muller,
Geassocieerde notaris
Tegelijk hiermee neergelegd:
Een gelijkvormig afschrift van het proces-verbaal van oprichting de dato 21 maart 2016.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

3/
20

16
 - 

An
ne

xe
s 

du
 M

on
ite

ur
 b

el
ge

 


