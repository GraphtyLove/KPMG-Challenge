





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Handelaarsvereniging Dok Noord

(afgekort) :

Rechtsvorm : Vereniging zonder winstoogmerk

Zetel : Sassevaartstraat 44

9000

België

Onderwerp akte : Oprichting

Gent

TUSSEN DE VOLGENDE PARTIJEN
- (Atita Papierwaren) Edwin Blauwblomme, woonachtig in Mariakerksesteenweg
251 te 9031 Gent en geboren op 26 juni 1948 te Gent en met rijksregisternummer
480626-04729
- (Delhaize) Louis De Bel, woonachtig in Neringenstraat 7 te 8700 Kanegem en
geboren op 26 oktober 1992 te Tielt en met rijksregisternummer 921026-17577
- (Giks) Stefaan Allemeersch, woonachtig in Kalkovenstraat 6 te 9690 Kwaremont
en geboren op 12 mei 1981 te Brugge en met rijksregisternummer 810512-15161
- (Paradisio) Peter De Backer, woonachtig in Liebaardstraat 50 te 8792 Desselgem
en geboren op 29 mei 1967 te Ninove en met rijksregisternummer 670529-22160
- (Henders&Hazel) Hans Vandendriessche, woonachtig in Pullaarsteenweg 399 te
2870 Puurs en geboren op 15 juli 1957 te Meulebeke en met rijksregisternummer
570715-12985
- (Pontzeele Comfort) Karolien Pontzeele, woonachtig in Leemstraat 22 te 9820
Merelbeke en geboren op 4 juli 1970 te Gent en met rijksregisternummer
700704-16669
- (Go Sport) Hans De Neef, woonachtig in Hof Somergem 8 te 9300 Aalst en
geboren op 28 juli 1967 te Aalst en met rijksregisternummer 670728-16959
REKENING HOUDENDE MET:
De bepalingen opgenomen in elke overeenkomst van handelshuur en
terbeschikkingstelling van een commerciële attractiepool, zoals gesloten tussen
Vastgoed Noord nv en elke huurder en meer in het bijzonder de artikelen 6 en 22,
IS OVEREENGEKOMEN WAT VOLGT
Onder elkaar, met en voor allen die hier aanwezig waren en voor allen die later nog
werkelijk lid worden, een vereniging zonder winstoogmerk op te richten, overeenkomstig
de wet van 27 juni 1921, gewijzigd door de wet van 2 mei 2002 en latere
wetswijzigingen, betreffende de verenigingen zonder winstoogmerk, de internationale
verenigingen zonder winstoogmerk en de stichtingen (verder ‘de wet’), onder de
volgende voorwaarden en specifieke condities, gematerialiseerd in deze statuten:
2
HOOFDSTUK I. DE VERENIGING
Artikel 1 - Naam
De VZW draagt de naam ‘Handelaarsvereniging Dok Noord’.
Deze naam moet voorkomen in alle akten, facturen, aankondigingen, bekendmakingen,
brieven en andere stukken uitgaande van de vereniging, onmiddellijk voorafgegaan of
gevolgd door de woorden “ vereniging zonder winstoogmerk” of door de afkorting “VZW”

 *16317257*
Neergelegd
23-08-2016

0661632446

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

25
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

en het adres van de maatschappelijke zetel van de vereniging.
Artikel 2 - Zetel
De zetel van de vereniging is gevestigd te Sassevaartstraat 44, 9000 Gent.
De Raad van Bestuur heeft de bevoegdheid om de zetel te verplaatsen naar iedere
andere plaats mits het respecteren van de nodige openbaarmakingsvereisten.
Artikel 3 - Duur
De vereniging is opgericht voor onbepaalde duur en kan te allen tijde ontbonden
worden.
Artikel 4 – Doel en activiteiten
De vereniging heeft als doel het coördineren en het bevorderen van de promotie, de
activatie, de reclame en de animatie van en binnen het winkelcentrum en haar
individuele ondernemingen.
De vereniging mag hiertoe alle nodige handelingen verrichten. De vereniging mag alle
roerende en onroerende goederen bezitten die nodig zijn om haar doelstelling te
verwezenlijken. Zij mag deelnemen in - en samenwerken met - alle verenigingen die
voor haar doelstelling nuttig kunnen zijn.
Daarnaast kan de vereniging alle activiteiten ontplooien die rechtstreeks of
onrechtstreeks bijdragen tot de verwezenlijking van voormelde doelstellingen, met
inbegrip van bijkomstige commerciële en winstgevende activiteiten binnen de grenzen
van wat wettelijk is toegelaten en waarvan de opbrengsten te allen tijde volledig zullen
worden bestemd voor de verwezenlijking van de voormelde doelstellingen.
HOOFDSTUK II. LIDMAATSCHAP
3
Artikel 5
De vereniging kan actieve leden en waarnemende leden tellen. De volheid van het
lidmaatschap, met inbegrip van het stemrecht op de Algemene Vergadering, komt
uitsluitend toe aan de actieve leden en niet aan de waarnemende leden.
De actieve leden hebben alle rechten zoals omschreven door de VZW-wet. De actieve
leden zijn:
• De ondertekenaars van de huidige akte
• Iedere uitbater (huurder of eigenaar) van een winkel- of vrijetijdsconcept op Dok
Noord en die conform artikel 6 het lidmaatschap aangevraagd of aanvaard
hebben.
Het aantal actieve leden is onbeperkt, maar moet ten minste drie bedragen.
Bij huishoudelijk reglement kunnen bijzondere voorwaarden aan het actieve
lidmaatschap gesteld worden.
Artikel 6
Elke natuurlijke of rechtspersoon die binnen het werkingsgebied van de vzw één of
meerdere commerciële vestigingen uitbaat of die de commerciële activiteiten van het
werkingsgebied van de vzw een bijzondere belangstelling toedraagt, kan lid worden
door die wil tot lidmaatschap te uiten. Dit kan door eenvoudig schrijven, een emailbericht
aan de vzw of één van de leden van de raad van bestuur of het positief beantwoorden
van een vraag tot lidmaatschap gesteld door de vzw online, via nieuwsbrief of schrijven.
Dit lidmaatschap dient evenwel te worden bekrachtigd door de raad van bestuur. De
raad van bestuur hoeft niet te motiveren waarom het lidmaatschap al dan niet wordt
geweigerd. Het lidmaatschap gaat in op het moment van de bekrachtiging en wordt in
een register van de leden ingeschreven.
Enkel natuurlijke of rechtspersonen die binnen Dok Noord een commerciële vestiging
uitbaten, kunnen actief lid worden.
De leden kunnen te allen tijde uit de vereniging treden. Het ontslag moet schriftelijk of
via email ter kennis gebracht worden van de Raad van Bestuur.
Een lid wordt geacht van rechtswege ontslag te geven, indien hij de voorwaarden
voor het lidmaatschap niet meer vervult.
Het ontslag zal in het register van de leden ingeschreven worden.
Artikel 7
De actieve en waarnemende leden zijn verplicht
- de statuten en het huishoudelijk reglement van de vereniging en de besluiten van
4
haar organen na te leven.
- de belangen en doelstellingen van de vereniging en van haar organen niet te
schaden.
Artikel 8
Een lid dat inbreuk pleegt tegen de bepalingen van artikel7 van deze statuten, kan door
de Raad van Bestuur bij meerderheid van 2/3 van de aanwezige en vertegenwoordigde
bestuurders met onmiddellijke ingang geschorst worden van de activiteiten en de
voordelen van de vereniging, in afwachting van een gebeurlijke definitieve uitsluiting
door de Algemene Vergadering. Deze schorsing dient per aangetekend schrijven aan
het lid kenbaar gemaakt te worden. De schorsing kan een maximale duurtijd hebben

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

25
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

van 2 maanden, termijn binnen dewelke een Algemene Vergadering moet bijeenkomen
om over de uitsluiting te beslissen of waarbinnen de raad van bestuur moet overgegaan
zijn tot het opnieuw teniet doen van de schorsing. Het teniet doen van de schorsing kan
ook enkel gebeuren bij meerderheid van 2/3 van de aanwezige en vertegenwoordigde
bestuurders van de raad van bestuur. Het lid behoudt op deze Algemene Vergadering
zijn volle rechten. De uitsluiting kan slechts door de Algemene Vergadering beslist
worden indien twee derden van de aanwezige en vertegenwoordigde stemmen het
voorstel van de Raad van Bestuur goedkeuren. De beslissing moet niet gemotiveerd
worden. Indien de Algemene Vergadering niet tot uitsluiting beslist, vervalt de schorsing
van rechtswege.
Artikel 9
Het lidmaatschap neemt van rechtswege een einde bij overlijden, faling, kennelijk
onvermogen of onbekwaam verklaring.
Artikel 10
Op de zetel van de vereniging wordt door de Raad van Bestuur een ledenregister
gehouden. Dit ledenregister vermeldt de actieve leden met naam, voornaam,
woonplaats en de datum van toetreding. Bovendien moeten alle beslissingen
betreffende de toetreding, uittreding of uitsluiting van leden door toedoen van de Raad
van Bestuur in dat register worden ingeschreven binnen de acht dagen nadat hij van de
beslissing in kennis is gesteld.
Artikel 11
De Raad van Bestuur kan een jaarlijkse bijdrage voor alle huurders bepalen (zoals
bepaald in de handelshuurovereenkomst van elke huurder). Dit bedrag dient aangepast
te zijn per huurder of groep van huurders op basis van duidelijke en objectieve criteria.
De bedragen zullen gebaseerd zijn op een jaarprogramma dat voorgelegd wordt aan de
actieve leden tijdens de jaarlijkse bijeenkomst van de Algemene Vergadering en door
minstens 60% meerderheid moet goedgekeurd zijn. Meerderheid wordt berekend op
basis van een stemmenaantal dat gelijk staat aan de uitgebate/gehuurde oppervlakte (1
5
vierkante meter = 1 stem) op Dok Noord door de aanwezige of vertegenwoordigde
actieve leden.
De leden gaan uit hoofde van de verbintenissen van de vereniging geen andere
materiële persoonlijke verplichting aan.
De bijdrage dient betaald te worden binnen de maand na de dagtekening van de
uitnodiging daartoe.
Huurders die hun jaarlijkse bijdrage niet betaald hebben binnen die termijn, worden
opgeschort van de activiteiten en voordelen van de vereniging.
Bovendien loopt op elke niet betaalde som van rechtswege een verwijlintrest van tien
(10) procent op jaarbasis waarbij elk begonnen jaar voor een volledig jaar geteld wordt.
Voor elke ingebrekestelling zal een administratiekost van vijfentwintig (25) euro
aangerekend worden. Dit bedrag wordt driejaarlijks aangepast aan de index der
consumptieprijzen en naar boven afgerond naar de meest nabije euro.
Bij niet-betaling zal een ingebrekestelling aangetekend uitgestuurd worden. Wanneer
binnen de maand na de datum van verzending van de aangetekende ingebrekestelling
geen betaling volgt, kan de in gebreke blijvende huurder of lid voor de bevoegde
rechtbank gedagvaard worden.
Artikel 12
Alle leden kunnen op de zetel van de vereniging raadplegen:
- het register van de leden
- alle notulen en beslissingen van de Algemene Vergadering, van de Raad van
Bestuur en van alle personen, al dan niet met een bestuursfunctie, die bij de
vereniging of voor rekening ervan een mandaat bekleden.
- alle boekhoudkundige stukken van de vereniging.
Artikel 13
Het uitgesloten of uittredend lid of de rechthebbenden van een overleden lid of de
rechthebbenden uit welke hoofde ook in alle gevallen waarin het lidmaatschap van
rechtswege eindigt, kunnen geen aanspraak maken op het vermogen van de
vereniging en kunnen zelfs de teruggave van gestorte jaarlijkse bijdragen of gedane
inbrengen niet vorderen. Deze uitsluiting van rechten op de activa geldt te allen tijde:
tijdens het lidmaatschap, bij beëindiging van het lidmaatschap om wat voor reden dan
ook, bij ontbinding van de vereniging, enz.
Artikel 14
Natuurlijke of rechtspersonen die door hun steun, actieve medewerking of bewezen
diensten op uitzonderlijke wijze hebben bijgedragen tot de werking van de vereniging
kunnen op voordracht van de Raad van Bestuur door de Algemene Vergadering
benoemd worden tot erelid van de vereniging. Zij verkrijgen hierdoor de status van
waarnemend lid.
6

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

25
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

HOOFDSTUK III. DE ALGEMENE VERGADERING
Artikel 15
De Algemene Vergadering bestaat uit de actieve leden. Alle actieve leden hebben
stemrecht. Een actief lid heeft zoveel stemmen als het aantal vierkante meters
vloeroppervlakte die hij uitbaat/huurt binnen Dok Noord.
Op de Algemene Vergadering kunnen eveneens extra waarnemers of waarnemende
leden uitgenodigd worden.
Artikel 16
De volgende exclusieve bevoegdheden kunnen uitsluitend door de Algemene
Vergadering uitgeoefend worden:
1. de wijziging van de statuten;
2. de (her)benoeming en de afzetting van de bestuurders;
3. de benoeming en de afzetting van de commissaris en het bepalen van diens
bezoldiging;
4. de kwijting aan de bestuurders en de commissarissen;
5. de goedkeuring van de begroting en van de rekening;
6. de ontbinding van de vereniging;
7. de uitsluiting van een lid;
8. de omzetting van de vereniging in een vennootschap met een sociaal
oogmerk;
9. alle gevallen waarin de statuten dat vereisen
Artikel 17
De Algemene Vergadering wordt bijeengeroepen door de Raad van Bestuur ten
minste éénmaal per jaar en op minder dan 6 maanden na de afsluiting van het
boekjaar en telkens wanneer het belang van de vereniging het vergt. Ieder lid zal er
worden op uitgenodigd. De oproepingen moeten ten minste 8 dagen vóór de datum van
de vergadering schriftelijk, per fax of via E-mail gebeuren, met vermelding van de
agendapunten.
Bijzondere bijeenkomsten in een Buitengewone Algemene Vergadering kunnen
worden samengeroepen door de voorzitter of door de ondervoorzitter of door minstens 2
bestuurders alsook op verzoek van minstens 1/5 van alle actieve leden.
De oproeping of het verzoek moet de agenda opgeven, waarbij elk punt dat door
minstens 1/20 van de actieve leden minstens 8 dagen voor de vergadering schriftelijk
werd ingediend bij de voorzitter, op de agenda wordt geplaatst.
7
Artikel 18
De Algemene Vergadering wordt voorgezeten door de voorzitter van de Raad van
Bestuur of bij zijn ontstentenis door de ondervoorzitter of, indien ook die niet aanwezig
is, door het lid dat aangeduid is door de Raad van Bestuur. De voorzitter duidt de
secretaris en twee stemopnemers aan. Zij maken het bureau van de vergadering uit.
De Raad van Bestuur kan, zo hij het noodzakelijk acht, op de vergadering personen
uitnodigen waarvan de kennis en/of de inzet belangrijk geacht worden. Deze personen
hebben slechts een raadgevende stem.
Artikel 19
De Algemene Vergadering kan overgaan tot het nemen van geldige beslissingen indien
50% van de actieve leden aanwezig zijn of vertegenwoordigd tijdens de Algemene
Vergadering.
De Algemene Vergadering kan bindende beslissingen nemen indien deze bevestigd
worden door ten minste 60 procent van de aanwezige of vertegenwoordigde stemmen.
Deze meerderheid wordt berekend op basis van een stemmenaantal dat gelijk staat aan
de uitgebate/gehuurde oppervlakte (1 vierkante meter = 1 stem) op Dok Noord door de
actieve leden. Onthoudingen worden niet meegerekend, uitgezonderd in de gevallen
waar de wet het anders voorziet.
Elk lid kan zich op de Algemene Vergadering laten vertegenwoordigen krachtens een
geschreven volmacht. Niemand mag nochtans over meer dan twee volmachten
beschikken.
De Algemene Vergadering mag slechts beraadslagen over de punten die op de
agenda vermeld zijn. Over punten die niet op de agenda vermeld zijn, kan de
Algemene Vergadering slechts beslissen met de toestemming van de
Algemene Vergadering.
Bij staking van stemmen is de stem van de voorzitter doorslaggevend.
Als er gestemd moet worden over personen, gebeurt de stemming geheim.
De beslissingen van de algemene vergadering zijn bindend voor alle leden, zelfs voor zij
die afwezig waren of voor hen die een andere mening hebben en zelfs voor hen die niet
in regel zijn met hun lidmaatschap.
Artikel 20
De wijziging van de statuten vereist een beraadslaging in een vergadering die
voldoet aan een quorum van 2/3 van de actieve leden dat aanwezig of

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

25
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

8
vertegenwoordigd is. Ingeval op de eerste vergadering minder dan 2/3 van de leden
aanwezig of vertegenwoordigd zijn, kan een tweede vergadering worden
bijeengeroepen die geldig kan beraadslagen en besluiten alsook de wijzigingen kan
aannemen met de meerderheden hierna bepaald, ongeacht het aantal aanwezige of
vertegenwoordigde leden. De tweede vergadering mag niet binnen 15 dagen
volgend op de eerste vergadering worden gehouden. De beslissing wordt geacht
aanvaard te zijn indien ze wordt goedgekeurd door 2/3 van de stemmen van de
aanwezige of vertegenwoordigde actieve leden. Enkel wanneer de
statutenwijziging betrekking heeft op het doel of de doeleinden waarvoor de
vereniging is opgericht, vereist ze een meerderheid van 4/5 van de stemmen van de
aanwezige of vertegenwoordigde actieve leden.
Artikel 21
De beslissingen worden opgenomen in notulen en ondertekend door de voorzitter, de
secretaris en de leden die zulks wensen. Afschriften en uittreksels worden
ondertekend door twee bestuurders.
De notulen worden bewaard in een notulenregister dat ter inzage zal zijn van de
actieve leden die hun inzagerecht zullen uitoefenen overeenkomstig de in artikel 9 van
het K.B. van 26 juni 2003 vastgelegde modaliteiten.
Via de normale communicatiekanalen van de vzw wordt kenbaar gemaakt aan
belanghebbende derden dat de notulen van de Algemene Vergadering ter inzage zijn op
de zetel van de vzw, na een vooraf te maken afspraak.
HOOFDSTUK IV: DE RAAD VAN BESTUUR
Artikel 22
De raad van bestuur is samengesteld uit het wettelijk vastgelegd aantal bestuurders. De
Algemene Vergadering kiest minstens een voorzitter, een secretaris en een
penningmeester. Met uitzondering van de functie van voorzitter kan een bestuurder
meerdere functies cumuleren
Het aantal bestuurders moet in elk geval steeds lager zijn dan het aantal personen dat
actief lid is van de vereniging.
De leden van de Raad van Bestuur worden niet bezoldigd voor de uitoefening van hun
mandaat. Zij kunnen eventueel een vergoeding van hun kosten bekomen, mits
voorafgaandelijke goedkeuring van de uitgave door de Raad van Bestuur.
Artikel 23
De bestuurders worden benoemd voor maximaal 3 jaar. maar zijn ten allen tijde door de
Algemene Vergadering afzetbaar. Indien een mandaat openvalt mogen de overblijvende
9
bestuurders een plaatsvervanger aanstellen, wiens mandaat door de eerstvolgende
Algemene Vergadering dient bekrachtigd. Het mandaat van bestuurder neemt van
rechtswege een einde wanneer de betrokkene de functie verliest op grond van dewelke
hij als kandidaat voor de Raad van Bestuur werd voorgedragen.
Een bestuurder kan ten allen tijde ontslag nemen door zijn ontslag via een aangetekend
schrijven ter kennis te brengen aan de voorzitter. Het ontslag treedt onmiddellijk in
werking tenzij door dit ontslag het minimum aantal bestuurders onder het statutaire
minimum is gedaald. In dit geval, moet de raad van bestuur binnen een redelijke termijn
de algemene vergadering bijeenroepen, welke in de vervanging van de betrokken
bestuurder dient te voorzien.
De voorzitter dient zijn eventueel ontslag kenbaar te maken via aangetekende brief
gericht aan de raad van bestuur.
De penningmeester en secretaris kunnen hun functie beëindigen door eenvoudige
kennisgeving tijdens een bijeenkomst van de raad van bestuur. Hun kennisgeving wordt
opgenomen in het verslag van de raad van bestuur. Het is de raad van bestuur die met
eenvoudige meerderheid van stemmen kan beslissen over het intrekken van de functies
van secretaris of penningmeester.
Artikel 24
De Raad van Bestuur heeft de meest uitgebreide bevoegdheid om op te treden namens
de vereniging. De Raad is bevoegd voor alle handelingen, zowel van bestuur als van
beschikking in alle maatschappelijke aangelegenheden, voor zover zij niet
uitdrukkelijk door de wet of door de statuten aan de Algemene Vergadering
voorbehouden zijn. Hij kan ondermeer alle gelden en waarden in ontvangst nemen;
alle bedragen, schenkingen en legaten aanvaarden en opvorderen; alle roerende en
onroerende goederen en rechten verkrijgen, vervreemden, ruilen, huren en verhuren,
zelfs voor meer dan negen jaar; geld in lening opnemen en daarvoor alle waarborgen
stellen; leningen of voorschotten toestaan en uitbetalen; alle toelagen en
steungelden zowel private als officiële aanvaarden en ontvangen in naam van de
vereniging; in rechte als eiser en als verweerder optreden; dadingen aangaan;
scheidsrechterlijke bedingen sluiten, bewilligen en verzaken. De Raad van Bestuur
stelt het personeel aan en doet de opzeg. De opsomming is niet beperkt.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

25
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 25
De beslissingen worden opgenomen in notulen. Zij worden ondertekend door de
Voorzitter en de secretaris. Uittreksels en afschriften worden geldig ondertekend door
twee bestuurders.
Dit notulenregister ligt ter inzage van de actieve leden die hun inzagerecht zullen
uitoefenen overeenkomstig de in artikel 9 van het K.B. van 27 juni 2003 vastgelegde
modaliteiten.
10
Artikel 26
Indien een bestuurder, rechtstreeks of onrechtstreeks, een belang van
vermogensrechtelijke aard heeft dat strijdig is met een beslissing of een verrichting
die tot de bevoegdheid behoort van de Raad van Bestuur, moet hij dit meedelen aan
de andere bestuurders vóór dat de Raad van Bestuur een besluit neemt. De
bestuurder met het tegenstrijdig belang, verwijdert zich uit de vergadering en
onthoudt zich van de beraadslaging en de stemming over de aangelegenheid waarop
het betrekking heeft. Voormelde procedure is niet toepasselijk op gebruikelijke
verrichtingen die plaatshebben onder de voorwaarden en tegen de zekerheden die
op de markt gewoonlijk gelden voor soortgelijke verrichtingen.
Artikel 27
In alle akten en handelingen is de vereniging steeds geldig vertegenwoordigd. door
de handtekening van twee bestuurders, waarvan minstens één van de voorzitter, de
secretaris of de penningmeester, zonder dat een bijzondere machtiging
vanwege de Raad van Bestuur dient voorgelegd te worden. Alle rechtsvorderingen,
hetzij als eiser, hetzij als verweerder, worden geldig gedaan uit naam van de
vereniging door voormelde bestuurders.
Artikel 28
De Raad van Bestuur vergadert op bijeenroeping door de voorzitter, de
ondervoorzitter of minstens twee bestuurders. De oproepingen moeten ten minste tien
dagen vóór de datum van de vergadering schriftelijk, per fax of per E-mail gebeuren met
vermelding van plaats, datum, uur en agenda van de vergadering. Bij hoogdringendheid
kan hiervan afgeweken worden en kunnen bijeenroepingen op kortere termijn gehouden
worden.
De vergadering wordt voorgezeten door de voorzitter, bij diens afwezigheid door de
ondervoorzitter, of wanneer beiden afwezig zijn, door de oudste in leeftijd aanwezige
bestuurder.
De vergadering mag raadgevend bijgewoond worden door alle personen waarvan de
aanwezigheid door de gewone meerderheid van de Raad van Bestuur wenselijk geacht
wordt.
Artikel 29
De agenda wordt opgesteld door de voorzitter, maar ieder lid van de Raad van Bestuur
heeft het recht punten op de agenda te laten plaatsen, mits ten minste acht dagen voor
de vergadering een voorstel hiertoe in te dienen bij de voorzitter (schriftelijk, per fax of
per e-mail). De Raad mag slechts geldig beraadslagen over punten die niet op de
11
agenda vermeld zijn indien twee derde der aanwezige leden akkoord zijn om ook over
deze punten te beslissen.
De raad van bestuur handelt als college. Om geldig te kunnen beslissen, dienen ten
minste de helft van de bestuurders aanwezig of vertegenwoordigd te zijn. Elke
bestuurder mag schriftelijk volmacht geven aan een andere bestuurder om hem te
vertegenwoordigen. Een bestuurder mag nochtans niet meer dan één andere
bestuurder vertegenwoordigen. Indien de helft niet aanwezig of vertegenwoordigd is,
kan een nieuwe vergadering bijeengeroepen worden die over dezelfde agendapunten
kan beslissen, ongeacht het aantal aanwezigen.
Een bestuurder mag zich laten vertegenwoordigen door een medewerker die nauw
betrokken is bij het doel van de vereniging en dezelfde beslissingen kan en mag nemen
als de bestuurder die zich laat vertegenwoordigen.
De beslissingen worden bij gewone meerderheid van stemmen genomen. Bij staking
van stemmen is de stem van hem die voorzit beslissend, behalve in geval van
aanneming van nieuwe leden of van aanstelling- of afzetting van bestuursleden.
Als er gestemd wordt over personen, gebeurt dit bij geheime stemming.
HOOFDSTUK V: DAGELIJKS BESTUUR
Artikel 30
Voor het dagelijks bestuur van de vereniging kan de Raad van Bestuur zijn
bevoegdheden gedeeltelijk overdragen aan één of meer van zijn leden of aan een
derde, al dan niet personeelslid. Behoudens andersluidende beslissing vanwege de
Raad van Bestuur, dienen alle beslissingen genomen en indien nodig ondertekend te
worden door minstens 2 leden.
Artikel 31

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

25
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Worden tot daden van dagelijks bestuur gerekend alle handelingen die dag aan dag
moeten worden verricht om de normale gang van zaken van de vereniging te
verzekeren en die, hetzij wegens hun minder belang, hetzij wegens de noodzakelijkheid
een onverwijlde beslissing te nemen, het optreden van de Raad van Bestuur niet
vereisen of niet wenselijk maken.
HOOFDSTUK VI: AANSPRAKELIJKHEID
Artikel 32
De bestuurders en dagelijkse bestuurders nemen geen enkele persoonlijke of solidaire
verplichting op zich betreffende de verbintenissen van de vereniging. Tegenover de
vereniging en tegenover derden is hun verantwoordelijkheid beperkt tot de vervulling
van de hun gegeven opdracht overeenkomstig het gemeen recht, het bepaalde in de
12
wet en in de statuten en zijn ze aansprakelijk voor de tekortkomingen in hun (dagelijks)
bestuur.
HOOFDSTUK VII: TOEZICHT
Artikel 33
Zolang de vereniging voor het laatst afgesloten boekjaar de drempelbedragen
vermeld in artikel 17, §5 van de VZW-wet niet overschrijdt, is de vereniging niet verplicht
een commissaris te benoemen. Zodra de vereniging de drempelbedragen overschrijdt,
wordt de controle op de financiële toestand, op de jaarrekening en op de
regelmatigheid van de verrichtingen hierin weer te geven, aan een commissaris
opgedragen, te benoemen door de Algemene Vergadering onder de leden van het
Instituut der Bedrijfsrevisoren voor een termijn van drie jaar. Deze bepaalt ook de
bezoldiging van de commissaris.
HOOFDSTUK VIII: BOEKHOUDING
Artikel 34
Het boekjaar begint op 1 januari en eindigt op 31 december, behalve het eerste
boekjaar, dat loopt vanaf de oprichtingsdatum tot 31 december van het jaar 2016. De
boekhouding wordt gevoerd overeenkomstig het bepaalde in artikel 17 van de VZW-wet
en de daarop toepasselijke uitvoeringsbesluiten. De jaarrekening wordt neergelegd in
het dossier gehouden op de griffie van de Rechtbank van Koophandel overeenkomstig
het bepaalde in artikel 26novies van de VZW-wet. Voor zover van toepassing wordt de
jaarrekening tevens neergelegd bij de Nationale Bank overeenkomstig het bepaalde in
artikel 17, §6 VZW-wet en de desbetreffende uitvoeringsbesluiten. De Raad van Bestuur
legt de jaarrekening van het voorafgaande boekjaar alsook een voorstel van begroting
ter goedkeuring voor aan de jaarlijkse Algemene Vergadering.
Artikel 35
De penningmeester houdt de rekening(en) van de vereniging bij, ontvangt de fondsen
van de vereniging en deponeert ze in naam van de vereniging bij elke bank of financiële
instelling die de Raad van Bestuur aangewezen heeft.
De penningmeester ziet toe op de betaling van de uitgaven die door de Raad van
Bestuur goedgekeurd zijn.
De penningmeester bewaart gedurende de voorgeschreven wettelijke periode, en
minstens gedurende drie jaar, alle bewijsstukken van alle betalingen die uitgevoerd
werden.
De penningmeester stelt aan de Raad van Bestuur en aan de Algemene Vergadering
alle financiële rapporten en staten voor.
13
De penningmeester vervult tevens alle andere opdrachten die hem door de Voorzitter of
door de Raad van Bestuur toevertrouwd worden.
Artikel 36
Het budget en de uitgaven van de vereniging worden gedekt door de lidgelden.
Artikel 37
Het dagelijks bestuur maakt elk jaar een budget op voor het volgende boekjaar dat
vervolgens ter goedkeuring voorgelegd wordt aan de algemene vergadering.
Indien in de loop van het boekjaar zou blijken dat het eerder door de algemene
vergadering goedgekeurde budget ontoereikend is, mag de raad van bestuur een
buitengewone algemene vergadering bijeen roepen om een bijkomend budget goed te
keuren. Er mag geen enkel financieel engagement met betrekking tot dit bijkomend
budget aangegaan worden zolang dit niet is gebeurd.
HOOFDSTUK IX: ONTBINDING
Artikel 38
De Algemene Vergadering zal worden samengeroepen ter bespreking van
voorstellen m.b.t. de ontbinding voorgelegd door de Raad van Bestuur of door
minimum 1/5 van alle leden. De samenroeping en agendering vinden plaats
overeenkomstig het bepaalde in artikel 17 van deze statuten. De beraadslaging en
beslissing over de ontbinding respecteert het quorum en de meerderheid gesteld in
artikel 20 van deze statuten. De Algemene Vergadering kan de ontbinding alleen

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

25
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

uitspreken onder dezelfde voorwaarden als die welke betrekking hebben op een
wijziging van het doel of de doeleinden van de vereniging.
Artikel 39
Vanaf de beslissing tot ontbinding vermeldt de vereniging steeds dat zij “VZW in
vereffening” is overeenkomstig artikel 23 van de VZW-wet.
Artikel 40
Ingeval het voorstel tot ontbinding wordt goedgekeurd, benoemt de Algemene
Vergadering vereffenaar(s) waarvan zij de opdracht zal omschrijven.
Artikel 41
14
Ingeval van ontbinding en vereffening, beslist de Raad van Bestuur over de
bestemming van het vermogen van de vereniging dat moet worden toegekend aan
een andere vereniging zonder winstoogmerk met een gelijkaardig of verwant doel,
werkzaam in België.
Artikel 42
Alle beslissingen betreffende de ontbinding, de vereffeningsvoorwaarden, de
benoeming en de ambtsbeëindiging van de vereffenaars, de afsluiting van de
vereffening en de bestemming van het actief worden neergelegd ter griffie en
bekendgemaakt in de Bijlagen bij het Belgisch Staatsblad overeenkomstig het
bepaalde in artikel 23 en 26 novies van de VZW-wet en de uitvoeringsbesluiten
daaromtrent.
HOOFDSTUK X: HUISHOUDELIJK REGLEMENT
Artikel 43
De Raad van Bestuur van Bestuur kan alle huishoudelijke reglementen uitvaardigen die
hij nodig acht en nuttig oordeelt voor een goede praktische werking van de vereniging,
voor zover de uitgevaardigde maatregelen niet strijdig zijn met de bindende
voorschriften van de VZW-wet of de statuten van de vereniging.
Aldus opgemaakt te Gent op de stichtingsvergadering van dinsdag 14 juni 2016.
Deze akte is opgemaakt in drie exemplaren.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

25
/0

8/
20

16
 - 

An
ne

xe
s 

du
 M

on
ite

ur
 b

el
ge

 


