





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Aroma Catering

(afgekort) : Aroma

Rechtsvorm : Vereniging zonder winstoogmerk

Zetel : Kasteelhoek 22

8730

België

Onderwerp akte : Oprichting

Beernem

OPRICHTING
 
De ondergetekenden:
 
Pieter Van Vlaenderen, Kasteelhoek 22 te 8730 Beernem
Maarten Depreeuw, Lodistraat 102 te 8020 Oostkamp
Sien Van Vlaenderen, Kasteelhoek 22 te 8730 Beernem
 
Zijn overeengekomen op 15 januari 2016, om in overeenstemming met de wet van 27 juni 1921 betreffende de
verenigingen zonder winstoogmerk, de internationale verenigingen zonder winstoogmerk en de stichtingen, de
vereniging zonder winstoogmerk ‘Aroma Catering’ op te richten waarvan de statuten als volgt luiden:
 
STATUTEN
 
Artikel 1. - Naam, oprichters en zetel
 
1.1 De vereniging wordt genoemd Aroma Catering, afgekort Aroma, en is opgericht voor onbepaalde duur. Zij
kan te allen tijde ontbonden worden.
 
1.2 De maatschappelijke zetel is gevestigd te Beernem, Kasteelhoek 22 en ressorteert onder het gerechtelijk
arrondissement West-Vlaanderen. De plaats van vestiging kan bij eenvoudige beslissing van de Raad van
Bestuur worden gewijzigd binnen dit gerechtelijk arrondissement.
 
Artikel 2. - Doel
 
2.1 De vereniging heeft tot doel het begeleiden, bevorderen, propageren, coördineren, organiseren en
produceren van culinaire initiatieven in de meest brede betekenis en in alle facetten. Meer in het bijzonder zal de
vereniging zich richten op de (logistieke) ondersteuning van derden bij de organisatie van catering op
evenementen en festiviteiten, het promoten van het betere aanbod op deze evenementen, het organiseren van
huiskamerrestaurants (tables d’hotes / pop-up-restaurants), het organiseren van kookdemonstraties en
proefsessies en het uitgeven/produceren van culinaire publicaties.
 
2.2 De vereniging mag alle verrichtingen, welke rechtstreeks of onrechtstreeks betrekking hebben op haar doel of
van die aard zijn dat zij de verwezenlijking ervan bevorderen, ondernemen. Zij kan in die zin ook handelsdaden
stellen, maar enkel voor zover die bijkomstig zijn en de opbrengst hiervan uitsluitend wordt besteed aan het doel
waarvoor zij werd opgericht.

 *16301527*
Neergelegd
16-01-2016

0646683855

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De vereniging is bevoegd om alle roerende of onroerende goederen die zij voor het verwezenlijken van haar
doelstellingen nodig heeft, in eigendom te nemen, of andere zakelijke rechten uit te oefenen.
 
Artikel 3. - Leden
 
3.1 Het aantal leden is onbeperkt met een minimum van drie.
3.2 Om deel uit te maken van de vereniging dient aan volgende voorwaarden voldaan te worden:
het lidgeld jaarlijks betalen;
de statuten van de vereniging aanvaarden.
3.3 Het maximumbedrag van het lidgeld bedraagt 100 euro.
3.4 Leden die nalaten het lidgeld te betalen worden van rechtswege geacht ontslagnemend te zijn.
3.5 Nieuwe leden worden aanvaard met toestemming van de Raad van Bestuur. De uitsluiting van een lid kan
slechts geschieden in de vormen en onder de voorwaarden door de wet bepaald.
3.6 Ieder lid kan zijn ontslag indienen door middel van een aangetekend schrijven aan de voorzitter. Het ontslag
gaat in op het ogenblik van de verzendingsdatum en zal in een register van de leden worden ingeschreven.
Ontslagnemende of uitgesloten leden kunnen geen aanspraak maken op enig gedeelte van het maatschappelijk
bezit van de vereniging.
3.7 Alle beslissingen betreffende toetreding, uittreding of uitsluiting van leden worden door de Raad van Bestuur
ingeschreven in het register van de leden, dat op de zetel van de vzw wordt gehouden, binnen acht dagen nadat
hij van de beslissing in kennis is gesteld.
 
Artikel 4. - Algemene Vergadering
 
4.1 De Algemene Vergadering bestaat uit alle leden en is bevoegd voor hetgeen bepaald is in de wet van 27 juni
1921.
4.2 Een lid mag zich laten vertegenwoordigen door een ander lid op de Algemene Vergadering, die het
daarbijhorend stemrecht mag uitoefenen, zonder dat evenwel een lid houder mag zijn van meer dan één
volmacht..
4.3 De gewone Algemene Vergadering wordt jaarlijks samengeroepen in de loop van het eerste trimester ten
einde de rekeningen van het afgelopen jaar en de begroting voor het lopend jaar goed te keuren.
4.4 Een buitengewone Algemene Vergadering kan door de Raad van Bestuur worden samengeroepen telkens
als het belang van de vereniging het vereist. De Raad van Bestuur is ertoe gehouden een buitengewone
Algemene Vergadering samen te roepen, telkens wanneer ten minste één vijfde van de leden er schriftelijk om
verzoekt.
4.5 Oproepingen voor de Algemene Vergadering worden per gewone post of per e-mail, ten laatste acht dagen
voor de vergadering, verstuurd. De oproeping omvat de agenda van de vergadering.
De agenda wordt bepaald door de Raad van Bestuur. Elk voorstel, ondertekend door ten minste één twintigste
van de leden, wordt op de agenda gebracht. Indien alle leden op de Algemene Vergadering aanwezig of
vertegenwoordigd zijn, kunnen bijkomende agendapunten behandeld worden onder de rubriek “Varia”.
4.6 De Algemene Vergadering kan geldig beslissen als minstens de helft van het aantal leden aanwezig of
vertegenwoordigd is, met uitzondering voor de gevallen waar de wet een ruimere aanwezigheid vereist.
Indien er niet voldoende leden aanwezig of vertegenwoordigd zijn, dient er een nieuwe Algemene Vergadering
samengeroepen te worden, met dezelfde agenda, die geldig kan beslissen ongeacht het aantal aanwezigen.
Behalve wanneer de wet van 27 juni 1921 of deze statuten uitdrukkelijk anders vermelden, kan de Algemene
Vergadering geldig beslissen bij gewone meerderheid van stemmen. Bij staking van stemmen is het voorstel
verworpen.
4.7 Van elke vergadering wordt een verslag opgemaakt dat op de eerstvolgende vergadering wordt goedgekeurd
en vervolgens ondertekend door de Voorzitter. Uittreksels uit het verslag bestemd voor derden worden
ondertekend door de Voorzitter of door twee bestuurders.
 
Artikel 5. – Raad van Bestuur
 
5.1 De vereniging wordt bestuurd door een Raad van Bestuur van minstens drie leden, benoemd door de
Algemene Vergadering.
5.2 De leden van de Raad van Bestuur worden verkozen voor onbepaalde tijd. Hun opdracht eindigt van
rechtswege door overlijden, ontslag, aftreden of afzetting en verlies van het lidmaatschap. Een bestuurder kan
vrijwillig ontslag nemen door schriftelijke kennisgeving aan de Raad van Bestuur.
5.3 De leden van de Raad van Bestuur worden niet bezoldigd, zij kunnen eventueel een vergoeding van hun
kosten bekomen, mits voorafgaandelijke goedkeuring van de uitgave door de Raad van Bestuur.
5.4 De benoeming, het ontslag en de afzetting van een bestuurder wordt binnen één maand voor publicatie
overgemaakt aan het Belgische Staatsblad.
5.5 De Raad van Bestuur beslist zelf over de functies binnen haar schoot.
5.6 De Raad van Bestuur wordt samengeroepen door de Voorzitter of door minstens twee bestuurders.
5.7 Oproepingen voor de Raad van Bestuur worden per gewone post of per e-mail, ten laatste 8 dagen voor de
vergadering verstuurd. De oproeping bevat ook de agenda voor de vergadering. De agenda wordt opgesteld door
de Voorzitter, maar ieder lid van de Raad van Bestuur heeft het recht punten op de agenda te laten plaatsen.
5.8 De Raad van Bestuur wordt voorgezeten door de Voorzitter, of bij diens afwezigheid, door het oudste
aanwezige bestuurslid.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De Raad van Bestuur vergadert geldig wanneer de helft van de bestuurders aanwezig zijn en beslist bij gewone
meerderheid van stemmen van de aanwezige bestuurders. Bij staking van stemmen is het voorstel verworpen.
5.9 Van elke vergadering wordt een verslag opgemaakt dat op de eerstvolgende vergadering wordt goedgekeurd
en vervolgens ondertekend door de Voorzitter. Uittreksels uit het verslag bestemd voor derden worden
ondertekend door de Voorzitter of door twee bestuurders.
 
Artikel 6. - Bevoegdheden
 
6.1 De Raad van Bestuur bestuurt de vereniging en vertegenwoordigt haar bij alle gerechtelijk en
buitengerechtelijke handelingen. De Raad van Bestuur treedt op als eiser of verweerder in alle rechtsgedingen en
beslist over het al dan niet aanwenden van rechtsmiddelen. Hij is bevoegd voor alle handelingen, van bestuur en
van beschikking, niets uitgezonderd, met inbegrip van het vervreemden, zelfs om niet, van roerende of
onroerende goederen en van het hypothekeren, zelfs met beding van dadelijke uitwinning, van het lenen en
uitlenen, voor om het even welke termijn, voor alle handels en bankverrichtingen.
6.2 Alle bevoegdheden die niet door de wet of door de statuten zijn toegewezen aan de Algemene Vergadering,
worden uitgeoefend door de Raad van Bestuur.
6.3 De Raad kan zijn bevoegdheden geheel of gedeeltelijk overdragen aan één of meer van zijn leden of aan een
gevolmachtigde derde.
6.4 Tegenover derden volstaat opdat de vereniging geldig vertegenwoordigd zij, de gezamenlijke handtekening
van twee bestuurders, behoudens wanneer de Raad een bestuurder heeft afgevaardigd of gevolmachtigd.
 
Artikel 7. - Rekeningen
 
7.1 Het dienstjaar van de vereniging loopt van 1 januari tot 31 december.
7.2 De inkomsten van de vereniging kunnen onder andere bestaan uit :
lidmaatschapsbijdragen;
de winsten verwezenlijkt door de inrichting van activiteiten zoals omschreven in artikel 2 van de statuten;
de giften;
de winsten gerealiseerd door eventuele commerciële activiteiten bedoeld om de vereniging werkingsmiddelen
voor de realisatie van haar maatschappelijk doel te bezorgen.
7.3 Op de jaarlijkse gewone Algemene Vergadering legt de Raad van Bestuur de balans en de
resultatenrekening van het verlopen dienstjaar en de begroting van het lopend dienstjaar ter goedkeuring voor.
7.4 De goedkeuring van de rekeningen en van de begroting impliceert de ontlasting voor de leden van de Raad
van Bestuur.
 
Artikel 8. - Ontbinding
 
8.1 De vereniging kan nooit gehouden zijn tot méér dan het totaal van haar netto-actief.
8.2 In geval van vrijwillige ontbinding, zal de Algemene Vergadering één of meer vereffenaars aanstellen en hun
bevoegdheden bepalen.
8.3 De bestemming van de activa, na vereffening van de schulden, zal bepaald worden door de Algemene
Vergadering. Het wordt overgedragen aan een vereniging die een gelijkaardig doel nastreeft of het doel het
dichtst benaderd. De Algemene Vergadering kan de activa naar goeddunken verdelen over verschillende
verenigingen.
 
Artikel 9. - Varia
 
Voor al wat niet expliciet door deze statuten geregeld wordt, is de wet van 27 juni 1921 toepasselijk.
 
Het eerste boekjaar loopt vanaf de datum van oprichting tot 31 december 2016.
 
 
AKTE BENOEMING BESTUURDERS
 
De buitengewone algemene vergadering, bijeen op 15 januari 2016, benoemt met eenparigheid van stemmen,
volgende personen tot bestuurder:
- Pieter Van Vlaenderen, Kasteelhoek 22 te 8730 Beernem
- Maarten Depreeuw, Lodistraat 102 te 8020 Oostkamp
- Sien Van Vlaenderen, Kasteelhoek 22 te 8730 Beernem
 
 
Opgemaakt in drie exemplaren te Beernem op 15 januari 2016 en getekend door alle stichtende leden.
 
Pieter Van Vlaenderen Maarten Depreeuw Sien Van Vlaenderen
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

1/
20

16
 - 

An
ne

xe
s 

du
 M

on
ite

ur
 b

el
ge

 


