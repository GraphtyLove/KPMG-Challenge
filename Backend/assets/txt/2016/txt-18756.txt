





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Dantis

(afgekort) : Dantis

Rechtsvorm : Burgerlijke Vennootschap onder vorm van Vennootschap onder firma

Zetel : Platanendreef 37

9090

België

Onderwerp akte : Oprichting

Melle

Op heden 27 mei 2016 vergaderen:
 
• Poelman Guy, geboren te Wetteren op 19/04/1954 en wonende te 9090 Melle, Platanendreef 37
• Van der Donck Betty, geboren te Sint Lievens Esse op 20/01/1958 en wonende te 9090 Melle, Platanendreef 37
 
Artikel 1
De vennootschap heeft de rechtsvorm van een burgerlijke vennootschap onder de vorm van een vennootschap
onder firma (VOF) aangenomen, met maatschappelijke naam “Dantis”. Deze naam moet steeds worden
voorafgegaan of gevolgd door de woorden “Vennootschap Onder Firma” of de afkorting “VOF”. Alle akten,
brieven, facturen, aankondigingen, publicaties, mededelingen en andere stukken uitgaande van de
vennootschap, vermelden de maatschappelijke benaming, de rechtsvorm en het inschrijvingsnummer in het RPR.
 
Artikel 2
De maatschappelijke zetel is gevestigd te 9090 Melle, Platanendreef 37. De zaakvoerders zijn gemachtigd
bestuurszetels, bijhuizen, agentschappen, zowel in België als in het buitenland op te richten.
 
Artikel 3
De vennootschap heeft tot doel :
• Het uitoefenen van een tandartsenpraktijk in zijn volledige betekenis van het woord, met alle activiteiten die
door de tandarts zelf mogen uitgevoerd worden. Deze activiteiten worden uitgeoefend in naam van en voor
rekening van de vennootschap. De hieruit voortvloeiende honoraria worden geïnd door en voor (in naam van en
voor rekening van) de vennootschap.
Deze opsomming is niet beperkend.
In het algemeen kan de vennootschap alle maatregelen treffen tot vrijwaring van haar rechten, en kan zij alle om
het even welke verrichtingen uitvoeren, die rechtstreeks of onrechtstreeks aansluiten bij, of bijdragen tot de
bevordering van haar doel.
De vennootschap mag in België en in het buitenland alle commerciële, industriële, financiële, roerende en
onroerende verrichtingen doen die rechtstreeks of onrechtstreeks in verband staan met haar maatschappelijk
doel. Zij mag eveneens belangen hebben bij wijze van inbrengen, inschrijvingen of anderszins in alle
ondernemingen, verenigingen of vennootschappen die een gelijkaardig, analoog of aanverwant doel nastreven,
of wier doel van nature is dat van de vennootschap te bevorderen. Zij mag leningen toestaan aan en waarborgen
stellen voor derden.
 
Artikel 4
De vennootschap wordt aangegaan voor onbepaalde duur. De vennootschap kan ontbonden worden 1ste door
beslissing algemene vergadering, 2de in geval van misbruik door een vennoot van de statutaire machten hem

 *16313168*
Neergelegd
20-06-2016

0656792542

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

verleend en 3de in geval van overtreding der deontologische regels door een der vennoten.
 
 
 
 
Artikel 5
Poelman Guy brengt een som van 5.000,00 � in (50 aandelen), die gestort wordt in de maatschappelijke kas,
Van der Donck Betty brengt een som in van 5.000,00 � (50 aandelen) in. Het maatschappelijk kapitaal wordt
aldus gebracht op 10.000,00 � (100 aandelen).
 
Artikel 6
Voor iedere vennoot mag een rekening-courant geopend worden waarin alle sommen die ter beschikking van de
vennootschap gesteld zijn, gebracht worden. Zij zullen recht geven op een intrest berekend tegen 5% op
jaarbasis betaalbaar om de zes maanden.
 
Artikel 7
Buiten de toestemming van alle medevennoten mogen de vennoten hun rechten in de vennootschap niet
overdragen, noch opdracht geven aan een derde om hen in de vennootschap te vertegenwoordigen.
 
Artikel 8
Iedere vennoot beschikt over de maatschappelijke handtekening, maar hij zal er enkel gebruik mogen van maken
voor de zaken die het doel van de vennootschap uitmaken. Poelman Guy en Van der Donck Betty worden
benoemd als zaakvoerder. Het mandaat van de heer Poelman Guy is bezoldigd. De overige mandaten zijn
onbezoldigd.
 
Artikel 9
De vennoten zullen de nodige tijd aan de maatschappelijke zaken besteden. Zolang de vennootschap duurt,
hebben de vennoten het recht van onrechtstreekse deelneming aan enige activiteit van dezelfde of een andere
aard, deel te nemen.
 
Artikel 10
Ieder jaar op 31 december zullen een inventaris, een balans en een winst - en verliesrekening worden
opgemaakt, voor de eerste maal op 31/12/2017. De stukken dienaangaande zullen in een register worden
overgeschreven en voor goedkeuring getekend worden door iedere vennoot.
De jaarvergadering van de vennoten zal ieder jaar worden gehouden, de eerste zaterdag van de maand mei om
11.00uur, op de zetel van de vennootschap of op een andere plaats in de uitnodiging aangeduid. Indien de
hierboven bepaalde datum op een wettelijke feestdag valt, heeft de vergadering plaats op de eerstvolgende
werkdag. De eerste jaarvergadering is te houden in 2018.
 
Artikel 11
De zuivere winst blijkt uit de balans na aftrek van de algemene onkosten en van de afschrijvingen, waarover de
vennoten alleen kunnen beslissen.
Zij wordt verdeeld volgens de unanieme beschikking van beide oprichters-vennoten.
De vennoten mogen beslissen een reservefonds te vormen, geheel of gedeeltelijk voorafgenomen op de winsten.
Zij zullen eveneens mogen beslissen dat de gereserveerde winst uit de vorige jaren geheel of gedeeltelijk zal
worden uitgedeeld, hetzij bovenop de winst van het afgesloten jaar, hetzij bij gebrek aan winst.
 
Artikel 12
Bij beslissing van de vennoten kan aan iedere vennoot bovenop zijn aandeel in de winst, een vergoeding worden
toegekend die voor elkeen zal bepaald worden volgens de aard van zijn bijzondere werkzaamheden in de
vennootschap. Deze vergoedingen zullen als loon bij de algemene onkosten gerekend worden. De eenmaal
toegekende vergoeding kan later niet meer gewijzigd worden door de vergadering van vennoten buiten de
toestemming van de betrokken vennoot om.
 
Artikel 13
De verliezen zullen onder de vennoten verdeeld worden in dezelfde evenredigheid als deze voorzien is voor de
verdeling van de winsten.
 
Artikel 14
Iedere vennoot heeft het recht de vergadering van vennoten bijeen te roepen. Daartoe moet hij al zijn
medevennoten uitnodigen per aangetekende brief of tegen ontvangstbewijs die hij ten laatste acht dagen voor de
vergadering in de post afgegeven moet hebben. Deze brief moet de dagorde vermelden. De vergadering zal
voorgezeten worden door de heer Poelman Guy. Zij zal gehouden worden ten maatschappelijke zetel. De
beslissingen worden bij unanimiteit genomen.
 
Artikel 15
De ontbinding van de vennootschap zal door elke vennoot aangevraagd kunnen worden, indien de verliezen 50%
van het eigen vermogen belopen. In geval van ontbinding moeten, met inachtneming van de regels van de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

deontologie, de nodige schikkingen worden getroffen ter vrijwaring van de belangen van de cliënten, onder meer
inzake de voortzetting van de contracten.
 
 
Artikel 16
Elke vennoot heeft het recht om ontslag te nemen uit de vennootschap mits aangetekend schrijven gericht aan
de zetel van de vennootschap uiterlijk 30 dagen voor ingang van het ontslag.
 
Artikel 17
De vennootschap wordt niet ontbonden door het overlijden van een vennoot. De erfgenamen van de overledene
kunnen mits akkoord van de overlevende vennoot een derde zoeken die de aandelen van de overledene
overneemt. De erfgenamen van de overledene zullen het deel dat aan de overledene toekomt volgens de laatste
balans  die opgemaakt werd voor het overlijden enkel in speciën kunnen opeisen. Daarenboven zullen zij deel
hebben in de winsten of de verliezen van het lopende jaar, vastgesteld overeenkomstig artikelen 11 en 12 na
sluiting van de eerste balans na het overlijden. Hierbij wordt alleen rekening gehouden met de tijd gedurende
welke de overledene nog deel uitmaakte van de vennootschap.
De rekening zal betaalbaar en eisbaar zijn in vijf jaar per vijf gelijke delen, waarvan de eerste betaling zal
plaatsvinden binnen de drie maanden volgend op het opmaken van de eerste balans na het overlijden.
 
In afwachting van de toepassing van de aldus in de statuten voorziene bepalingen, zal de uitoefening van het aan
de over te dragen aandelen verbonden stemrecht geschorst zijn.
 
Artikel 18
In geen geval, op geen enkel tijdstip en om geen enkele reden, zullen de weduwe of erfgenamen van een
vennoot de zegels mogen laten leggen, een inventaris laten opmaken of de werkzaamheden van de
vennootschap hinderen op welke wijze ook.
 
Artikel 19
Wanneer een vennoot wettelijk onbekwaam is of verhinderd wordt zijn beroep uit te oefenen, kan de
medevennoot beslissen dat de andere vennoot zal ophouden deel uit te maken van de vennootschap. Hij voorziet
in zijn vervanging in de bijzondere functies die hem waren toevertrouwd. De rechten van de aldus uitgesloten
vennoot worden bepaald overeenkomstig artikel 17.
 
Artikel 20
In geval van ontbinding van de vennootschap zal de vereffening toevertrouwd worden aan een vereffenaar
aangesteld overeenkomstig artikelen 181 en volgende van het Wetboek van Vennootschappen. De bevoegdheid
van de vereffenaars wordt door deze voornoemde wetsbepalingen geregeld.
 
Artikel 21
Bij de ontbinding van de vennootschap zal het maatschappelijk vermogen verdeeld worden onder de vennoten in
twee gelijke delen. De eventuele lopende contracten en verbintenissen zullen ten persoonlijke titel door de
oprichters afgehandeld en nageleefd worden. Elke vennoot zal zich om zijn burgerlijke en
beroepsaansprakelijkheid laten verzekeren.
 
Artikel 22
Bijzondere volmacht wordt verleend aan Bosman Consultants bvba, Eeksken 168, 1745 Opwijk,
vertegenwoordigd door de heer Luc Bosman of zijn medewerk(st)ers om de formaliteiten betreffende
inschrijving/wijziging/schrapping K.B.O., B.T.W., Sociaal Verzekeringsfonds, Registratie(s) te vervullen.
 
Artikel 23
Alle verrichtingen gedaan door de oprichters worden geacht voor rekening te zijn van de vennootschap vanaf 01
juli 2016
 
 
Waarvan akte, getekend op datum van 27 mei 2016 te Melle.
 
 
Poelman Guy,
Zaakvoerder.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

6/
20

16
 - 

An
ne

xe
s 

du
 M

on
ite

ur
 b

el
ge

 


