





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

MOD. 2.2

Ondernemingsnummer :
Benaming (voluit) : Jadran Sturm & Åsa Lie

(verkort) :

Private stichtingRechtsvorm :

(volledig adres)
Zetel : Bloemistenstraat 42 Bus 26

1000 Brussel

OprichtingOnderwerp akte :

Er blijkt uit een akte verleden voor Meester Frank DEPUYT, geassocieerd notaris, lid van de
burgerlijke vennootschap onder de vorm van een besloten vennootschap met beperkte
aansprakelijkheid "DEPUYT,  RAES & DE GRAVE, geassocieerde notarissen", met zetel te Sint-
Jans-Molenbeek, op negen februari tweeduizend en zestien en neergelegd ter griffie van rechtbank
van Koophandel van Brussel vóór de vervulling van de formaliteit van registratie, dat :
1) De heer STURM Jadran, geboren te Idrija (Joegoslavië) op dertien december
negentienhonderdzevenenvijftig, van Zweedse nationaliteit,wonende te 1000 Brussel,
Bloemistenstraat 42 b026; en
2) Mevrouw LIE  Åsa, geboren te Stockholm (Zweden) op drie juli negentienhonderdnegenenvijftig,
van Noorse nationaliteit, wonende te 1000 Brussel, Bloemistenstraat 42 b026,
een private stichting hebben opgericht onder de naam "Jadran Sturm & Åsa Lie" en zich, ieder
onvoorwaardelijk en zonder voorbehoud hebben verbonden ten laatste op 17 februari 2016 een
bedrag van vijfduizend euro (€ 5.000,00) in geld te storten tot verwezenlijking van het belangeloos
doel van deze stichting.
Het totale vermogen van de stichting bedraagt bijgevolg een geheel van schuldvorderingen voor een
totaal bedrag van vijfduizend euro (€ 5.000,00).
De Stichters hebben de statuten van de private stichting bij authentieke akte vastgesteld. De statuten
luiden als volgt:
“STATUTEN
1 Naam
De private stichting draagt de naam "Jadran Sturm & Åsa Lie".
Alle akten, facturen, aankondigingen, bekendmakingen en andere stukken die uitgaan van de private
stichting moeten de naam ervan vermelden en onmiddellijk voorafgegaan of gevolgd door de
woorden "Private Stichting", alsook het adres van de zetel van de private stichting.
2 Zetel
De zetel van de private stichting is gevestigd te 1000 Brussel, Bloemistenstraat 42, bus 26.
De zetel kan naar een andere plaats in het Vlaams of Brussels Hoofdstedelijk Gewest worden
overgebracht bij een besluit van de raad van bestuur.
3 Duur
De private stichting bestaat voor een onbepaalde duur.
4 Doel
De private stichting heeft tot doel om het artistieke oeuvre van de kunstenaars Jadran Sturm en Åsa
Lie te verwerven en te verzamelen, te inventariseren en te archiveren, te conserveren en te
beschermen, te onderzoeken en te ontsluiten. Daarbij streeft de stichting ernaar om het oeuvre dat
de kunstenaars Jadran Sturm en/of Åsa Lie gezamenlijk of individueel gecreëerd hebben in de vorm
van onder andere tekeningen, films, performances, foto’s, schilderijen, sculpturen en multimediale
installaties als geheel te verwerven en te conserveren met het oog op onderzoek en de ontsluiting
ervan voor een breder publiek. In ondergeschikte orde heeft de stichting tot doel om bijstand,
daaronder begrepen financiële ondersteuning, te verlenen aan de descendenten van de stichters.
Om dit doel te bereiken kan de private stichting volgende activiteiten ontwikkelen, zonder dat deze

 *16303618*
Neergelegd
11-02-2016

0648604455

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

2/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

opsomming beperkend zal zijn: ze kan tentoonstellingen organiseren of bijdragen aan de organisatie
van tentoonstellingen via bruiklenen of op enige andere wijze, ze kan boeken of tijdschriften uitgeven
of bijdragen aan de uitgave van boeken of tijdschriften op welke wijze dan ook, ze kan
onderzoeksprojecten initiëren, begeleiden, promoten of ondersteunen, ze kan het werk verspreiden,
bekendmaken en promoten via het internet of via andere elektronische en audiovisuele media, ze
kan edities, multipels en replica’s van kunstwerken maken of laten maken met het oog op de verkoop
ervan. De stichting kan kunstenaars en kunstwerken in haar activiteiten betrekken die artistieke
verwantschap hebben met het oeuvre van Jadran Sturm en Åsa Lie.
Bij haar activiteiten zal de Stichting, in overeenstemming met het voormelde doel, steeds het behoud
van het geheel van het oeuvre van de kunstenaars Jadran Sturm en Åsa Lie vooropstellen. Zij zal er
zich bijgevolg van onthouden originele kunstwerken van de kunstenaars Jadran Sturm en Åsa Lie te
verkopen of op enige andere wijze te vervreemden of de waarde en staat er van in het gedrang te
brengen. Onverminderd het voorgaande kan de stichting inkomsten verwerven uit de exploitatie van
het artistieke oeuvre. De stichting kan alle giften en legaten ontvangen, alsook alle sommen
voortkomende uit mecenaat, sponsoring of subsidies.
5 Stichters
De stichters van de private stichting zijn de heer Jadran Sturm, van Zweedse nationaliteit, geboren te
Idrija (thans Slovenië) op 13 december 1957 en mevrouw Åsa Lie, van Noorse nationaliteit, geboren
te Stockholm (Zweden) op 3 juli 1959, die samen gedomicilieerd zijn te Brussel, Bloemistenstraat 42,
bus 26.
6 Raad van bestuur
De private stichting wordt bestuurd door de raad van bestuur.
De raad van bestuur heeft de ruimst mogelijke bevoegdheden ten aanzien van het beleid en het
beheer van de private stichting. In het algemeen kan de raad van bestuur alle daden van beheer en
van beschikking verrichten die door de statuten zijn toegelaten.
De raad van bestuur kan de statuten van de private stichting wijzigen met uitzondering van het doel
van de private stichting. Elke statutenwijziging wordt zonder onnodig verwijl neergelegd ter griffie van
de rechtbank van koophandel en bekendgemaakt in de bijlage bij het Belgisch Staatsblad.
De raad van bestuur kan evenwel met eenparigheid van stemmen beslissen om onder zijn
verantwoordelijkheid zijn bevoegdheid met betrekking tot het dagelijks bestuur of tot bepaalde taken
of handelingen op te dragen aan één of meerdere bestuurders of aan derden, die afzonderlijk,
gezamenlijk of als college optreden, zoals bepaald door de raad van bestuur.
7 Bestuurdersmandaten
De raad van bestuur bestaat uit minstens drie bestuurders die benoemd worden door de stichters.
Het bestuursmandaat is van onbepaalde duur behoudens andersluidende beslissing bij de
benoeming. Enkel natuurlijke personen kunnen tot bestuurder benoemd worden. Bij overlijden of
onbekwaamverklaring van één van de stichters, benoemt de overblijvende stichter de bestuurders.
Indien beide stichters overleden of onbekwaam verklaard zijn, worden de bestuurders benoemd door
de raad van bestuur.
De bestuurders benoemen onder de leden een voorzitter en, desgevallend, een secretaris en een
penningmeester. De voorzitter wordt gekozen uit de gezamenlijke descendenten van de stichters.
Indien er geen descendenten in aanmerking komen, kan een derde aangesteld worden als voorzitter.
De voorzitter zit de vergaderingen van de raad van bestuur voor. De secretaris houdt de notulen. De
penningmeester ziet toe op de ontvangsten en houdt de rekeningen.
Het mandaat van een bestuurder eindigt door:
• het vrijwillig ontslag;
• het verstrijken van de termijn van een bestuurdersmandaat voor bepaalde duur;
• het overlijden van de bestuurder;
• de vaststelling van fysieke of geestelijke onbekwaamheid van de bestuurder door een geneesheer
aangesloten bij de Belgische Orde der geneesheren;
• een beslissing van de stichters (gezamenlijk indien beide stichters nog leven en bekwaam zijn);
• de afzetting door de rechtbank van eerste aanleg van het arrondissement waar de private stichting
haar zetel heeft, in de gevallen bij de wet bepaald.
Daarnaast kunnen alle bestuurders, met uitzondering van de bestuurders die stichter of een
descendent van de stichters zijn, ontslaan worden door een unanieme beslissing van de raad van
bestuur doch met uitsluiting van de stem van de bestuurder wiens ontslag voorgesteld wordt.
De benoeming en het ontslag van bestuurders wordt door het bestuur zonder verwijl neergelegd ter
griffie van de rechtbank van koophandel en bekendgemaakt in de bijlage bij het Belgisch Staatsblad.
8 Besluitvorming binnen de raad van bestuur
De raad van bestuur wordt bijeengeroepen door de voorzitter. Iedere andere bestuurder die dit nodig
acht kan de voorzitter verzoeken om de raad van bestuur bijeen te roepen en de voorzitter dient
binnen de acht dagen aan dit verzoek gevolg te geven. De oproeping gebeurt per aangetekende
brief, gewone brief, fax met ontvangstbericht of e-mail, die ten minste acht dagen voor de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

2/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

vergadering aan de bestuurders wordt verstuurd, behalve in geval van hoogdringendheid. De
oproepingen worden geacht gedaan te zijn bij hun verzending. Iedere bestuurder mag aan de
formaliteit van de oproeping verzaken; in ieder geval wordt een bestuurder die op de vergadering
aanwezig of vertegenwoordigd is, geacht regelmatig te zijn opgeroepen of aan de formaliteit van de
oproeping te hebben verzaakt.
In de oproeping wordt de agenda, de datum en het uur van de vergadering  vermeld. De raad van
bestuur kan met unanimiteit van stemmen van alle bestuurders beslissen om een agendapunt te
behandelen dat niet op de agenda wordt vermeld. De vergaderingen worden gehouden op de zetel
van de private stichting of op een andere plaats aangeduid in de oproeping.
Aan de vergadering kan worden deelgenomen bij wijze van tele- of videoconferentie.
Voor het nemen van een geldig besluit is vereist dat alle leden van de raad van bestuur aanwezig of
vertegenwoordigd zijn. Indien deze voorwaarde niet is vervuld, kan een nieuwe vergadering worden
samengeroepen die geldig zal beraadslagen en beslissen over de punten die op de agenda van de
vorige vergadering voorkwamen, doch enkel indien minstens twee bestuurders aanwezig of
vertegenwoordigd zijn. Een bestuurder kan hoogstens één bestuurder vertegenwoordigen bij
volmacht.
Indien de dringende noodzakelijkheid en het belang van de private stichting zulks vereisen of indien
alle bestuurders hiermee instemmen, kunnen de besluiten van de raad van bestuur worden genomen
bij schriftelijk akkoord van de bestuurders. Zij worden gedateerd op de dag waarop de laatste
bestuurder het betreffende document ondertekent.
Besluiten worden genomen met een gewone meerderheid van stemmen. Ieder bestuurslid heeft één
stem.
Bij staking van stemmen is de stem van de voorzitter doorslaggevend. Daarnaast heeft de voorzitter
een
vetorecht met betrekking tot alle beslissingen van de raad van bestuur.
Evenwel worden volgende besluiten door de raad van bestuur genomen met éénparigheid van
stemmen:
• benoeming van bestuurders;
• ontslag van bestuurders, doch met uitsluiting van de stem van de bestuurder wiens ontslag
voorgesteld wordt;
• statutenwijzigingen.
9 Vertegenwoordiging
De private stichting wordt in en buiten rechte vertegenwoordigd door de voorzitter alleen handelend
of door twee bestuurders gezamenlijk handelend. Binnen het kader van het dagelijks bestuur, is de
private stichting eveneens geldig vertegenwoordigd door een gevolmachtigde tot dit bestuur. De raad
van bestuur kan tenslotte een bijzondere gevolmachtigde aanduiden om de private stichting in en
buiten rechte te vertegenwoordigen met betrekking tot bepaalde opdrachten.
10 Vergoeding
De bestuurders ontvangen geen vergoeding. De raad van bestuur kan aan de bestuurders reiskosten
en andere uitgaven terugbetalen.
11 Belangenconflict
De bestuurder die rechtstreeks of onrechtstreeks, een belang van vermogensrechtelijke aard heeft
dat strijdig is met een beslissing of een voorgelegde verrichting, moet dit mededelen aan de overige
leden vooraleer een besluit wordt genomen. Zijn verklaring, alsook de rechtvaardigingsgronden
betreffende voornoemd strijdig belang, moeten worden opgenomen in de notulen. Indien de overige
leden dit gepast achten, moet de bestuurder met een strijdig belang zich onthouden van de
stemming. Dit geldt niet als negatieve stem.
12 Boekjaar
Het boekjaar van de private stichting loopt van één januari tot eenendertig december van ieder jaar.
13 Jaarrekening en begroting
De stichting voert een boekhouding zoals voorgeschreven door de toepasselijke wettelijke regels.
Ieder jaar en ten laatste binnen zes maanden na de afsluitingsdatum van het boekjaar keurt de raad
van bestuur de jaarrekening van het voorbije boekjaar goed, overeenkomstig de toepasselijke
wettelijke bepalingen, alsook de begroting van het volgende boekjaar.
14 Commissarissen
Indien de private stichting hiertoe wettelijk verplicht is, wordt de controle op de financiële toestand
van de private stichting, op de jaarrekening en op de regelmatigheid van de verrichtingen weer te
geven In de jaarrekening, ten aanzien van de wet en de statuten, aan een of meer commissarissen
opgedragen. Zij worden benoemd door de raad van bestuur onder de leden, natuurlijke personen of
rechtspersonen, van het Instituut der Bedrijfsrevisoren voor een hernieuwbare termijn van drie jaar.
Op straffe van schadevergoeding kunnen zij tijdens hun opdracht alleen om wettige redenen worden
ontslagen door de raad van bestuur.
De bezoldiging van de eventuele commissarissen bestaat In een vast bedrag, dat bij de aanvang van

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

2/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

hun opdracht door de raad van bestuur wordt vastgelegd. Zij kan niet worden gewijzigd dan met
Instemming van de partijen.
15 Notulen
Besluiten worden in notulen opgenomen en ondertekend door de voorzitter en de bestuurders die
erom verzoeken. De volmachten en schriftelijke berichtgevingen, worden daaraan gehecht. De
afschriften van of de uittreksels uit deze notulen, die in rechte of elders dienen te worden voorgelegd,
worden ondertekend door de voorzitter van de raad van bestuur.
16 Aansprakelijkheid
De private stichting is aansprakelijk voor fouten die kunnen worden toegerekend aan haar
aangestelden of aan de organen waardoor zij optreedt. De organen van de stichting gaan in die
hoedanigheid geen enkele persoonlijke verplichting aan met betrekking tot de verbintenissen van de
private stichting. Zij zijn uitsluitend verantwoordelijk voor de vervulling van hun opgedragen taak en
voor hun fouten hierin.
17 Ontbinding
De private stichting kan door de rechtbank worden ontbonden op verzoek van een stichter, zijn
rechthebbenden, van één of meer bestuurders of door het openbaar ministerie voor de redenen
opgesomd door de wet.
18 Vereffening
In geval van ontbinding moet het overblijvend actief, na aanzuivering van het passief, worden
overgedragen aan een instelling, vereniging of stichting die zich ertoe verbindt om het doel van de
stichting verder te zetten of aan een instellingen, vereniging of stichting die een gelijkaardig doel
nastreeft.
De rechtbank benoemt de vereffenaar, en bepaalt zijn vergoeding.
Vanaf de ontbinding dragen alle akten, facturen, aankondigingen, bekendmakingen en andere
stukken uitgaande van de private stichting de naam ervan gevolgd of voorafgegaan door de woorden
"private stichting in vereffening".
19 Gemeen recht
Voor alles waarin deze statuten of de overeenkomst tot certificering met voorzien, is de Wet van 27
juni 1921 betreffende de verenigingen zonder winstoogmerk, de internationale verenigingen zonder
winstoogmerk en de stichtingen, zoals later gewijzigd van overeenkomstige toepassing.”
BENOEMINGEN
1. BENOEMING VAN DE EERSTE BESTUURDERS
De Stichters hebben de volgende personen aangesteld als eerste bestuurders van de Stichting:
a) de heer STURM Jadran, wonende te 1000 Brussel, Bloemistenstraat 42 b026;
b) Mevrouw LIE Åsa, wonende te 1000 Brussel, Bloemistenstraat 42 b026;
c) Mevrouw STURM-LIE Merzedes, wonende te 1000 Brussel, Bloemistenstraat 42 b026 . 
Het mandaat van deze bestuurders is van onbepaalde duur.
2. BENOEMING VAN DE EERSTE VOORZITTER
De Stichters hebben Mevrouw STURM-LIE Merzedes, voornoemd, als voorzitter van de raad van
bestuur benoemd.
OVERGANGSBEPALINGEN EN VERKLARINGEN
1. EERSTE BOEKJAAR
Het eerste boekjaar van de stichting wordt afgesloten op 31 december 2016.
2. VOLMACHT.
De Stichters verlenen aan de burgerlijke vennootschap onder de vorm van een besloten
vennootschap met beperkte aansprakelijkheid Van Reybrouck- Accountants & Tax Consultants,
gevestigd te 8200 Brugge, Ten Briele 10/9, ingeschreven in het Rechtspersonenregister te Gent
(afdeling Brugge), onder het ondernemingsnummer 0875.201.997, hetzij alleen hetzij gezamenlijk
handelend, met recht van substitutie, volmachten (in de breedste zin), om, in naam en voor rekening
van de Stichting, alles te doen dat noodzakelijk of nuttig is om de administratieve- en
publicatieformaliteiten te verrichten, het dossier van de Stichting bij de griffie van de Rechtbank van
Koophandel aan te leggen, en de Stichting bij de Kruispuntbank van Ondernemingen in te schrijven.
Na de oprichting van de Stichting zullen de lasthebbers bevoegd zijn om het dossier dat bij de griffie
van de Rechtbank van Koophandel gehouden wordt te vervolledigen, en elke verandering
betreffende de Stichting bij de Kruispuntbank van Ondernemingen in te schrijven.
GELIJKTIJDIGE NEERLEGGING: uitgifte.
F.DEPUYT, geassocieerd notaris.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

2/
20

16
 - 

An
ne

xe
s 

du
 M

on
ite

ur
 b

el
ge

 


