





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

Mod PDF 11.1

Zetel :

Ondernemingsnummer :

(verkort) :

Onderwerp akte :

(voluit) :

(volledig adres)

Flanders Fish Corporation

Kaai 2 Bus 0011
8620 Nieuwpoort

Coöperatieve vennootschap met beperkte aansprakelijkheidRechtsvorm :

Benaming

Oprichting

1) Uit een akte verleden voor notaris Jean-Louis Sabbe op zes oktober tweeduizend veertien, te
registreren, blijkt het volgende:
Door:
1. DE REDERIJEN, Besloten Vennootschap met Beperkte Aansprakelijkheid, met zetel te 8380
Zeebrugge, Kotterstraat 36, ingeschreven in het rechtspersonenregister te West-Vlaanderen onder
het nummer 0555.867.111, opgericht bij akte verleden voor ondergetekende notaris Jean-Louis
Sabbe te Blankenberge op 25 juni 2014, bekendgemaakt in de bijlagen bij het Belgisch Staatsblad
van 18 juli 2014, onder nummer 0140223.
2. BELGIUM DIRECT LIMITED, vennootschap naar het recht van Hong Kong, met zetel te Hong
Kong, Hong Kong Plaza, 188 Connaught Road West, ingeschreven in het rechtspersonenregister
onder het nummer (bis) 0555.813.958, opgericht te Hong Kong op 19 augustus 2013.
3. NORTHSEALIFE, Besloten Vennootschap met Beperkte Aansprakelijkheid, met zetel te 9950
Waarschoot, Beke 20, ingeschreven in het rechtspersonenregister te Gent onder het nummer
0841.575.067, opgericht bij akte verleden voor notaris Filip Boone te Eeklo op 28 november 2011,
bekendgemaakt in de Bijlagen bij het Belgisch Staatsblad van 16 december 2011, onder nummer
0189108.
Werd de coöperatieve vennootschap met beperkte aansprakelijkheid "FLANDERS FISH
CORPORATION" opgericht.
2) Het maatschappelijk kapitaal bedraagt achttienduizend zeshonderd euro (€ 18.600,00),
vertegenwoordigd door honderd zesentachtig duizend aandelen (186.000) zonder nominale waarde,
vertegenwoordigend één / honderd zesentachtig duizendste (1/186.000ste) van het kapitaal.
Alle aandelen zijn door de oprichters ingeschreven a pari in speciën. De honderd zesentachtig
duizend (186.000) aandelen werden als volgt onderschreven :
1. door de besloten vennootschap met beperkte aansprakelijkheid DE REDERIJEN, voornoemd, ten
belope van tweeënzestig duizend (62.000) aandelen, hetzij zesduizend tweehonderd euro (€
6.200,00);
2. door de vennootschap naar het recht van Hong Kong BELGIUM DIRECT LIMITED, voornoemd,
ten belope van tweeënzestig duizend (62.000) aandelen, hetzij zesduizend tweehonderd euro (€
6.200,00);
3. door de besloten vennootschap met beperkte aansprakelijkheid NORTHSEALIFE, voornoemd, ten
belope van tweeënzestig duizend (62.000) aandelen, hetzij zesduizend tweehonderd euro (€
6.200,00);
De oprichters verklaren en erkennen dat alle en elk der aandelen volledig volgestort is, zodat de som
van achttienduizend zeshonderd euro (€ 18.600,00) thans ter beschikking is van de vennootschap.
3) De statuten werden als volgt vastgesteld:
~~HOOFDSTUK EEN – BENAMING – ZETEL – DUUR.
Artikel één - NAAM.
De vennootschap neemt de vorm aan van een coöperatieve vennootschap met beperkte

 *14309243*
Neergelegd
08-10-2014

0563793890

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

10
/1

0/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

aansprakelijkheid. Haar naam luidt FLANDERS FISH CORPORATION.
Artikel twee - ZETEL.
De zetel is gevestigd te 8620 Nieuwpoort, Kaai 2 bus 0011.
Deze mag worden overgebracht naar iedere andere plaats in België, bij beslissing van het
bestuursorgaan, mits inachtneming van de taalwetgeving.
De vennootschap mag, bij beslissing van het bestuursorgaan, exploitatiezetels, administratieve
zetels, filialen, agentschappen en depots in België of het buitenland oprichten.
Artikel drie - DUUR.
De vennootschap bestaat voor onbeperkte duur.
HOOFDSTUK TWEE – DOEL.
Artikel vier - DOEL.
De vennootschap heeft tot doel, zowel in België als in het buitenland:
- Het winnen, ontginnen, ontwikkelen, commercialiseren, patenteren van voedingswaren met inbegrip
van aan-  en verkoop, in- en uitvoer, ruil, bewerking, verwerking en bewaring van de voedingswaren;
verlenen van alle advies en technische bijstand die nuttig of vereist is om het gestelde doel te
realiseren; ter beschikking stellen van geschikte technische hulpmiddelen van verpakkingen en de
commercialisatie van de betrokken producten; het verzekeren dat de productie op het vlak van
omvang en kwaliteit wordt gepland en wordt aangepast aan de vraag; groot- en kleinhandel in
voedingswaren, ambulante handel, horeca uitbating; promotie; beheer van eigen roerend en
onroerend vermogen; participatie in andere vennootschap.
- Rederij ter zeevisserij met winstgevend doel (visserij op volle zee en in kustwateren), voor eigen
rekening als voor rekening van derden, evenals alles wat met de visserij en rederijactiviteiten
verband houdt, zoals aankopen of laten bouwen van zeevisserijschepen, de optuiging, het materiaal
en de machines, de uitbating van alle zeevisserijvaartuigen, al of niet toebehorend aan de
vennootschap, de groot- en kleinhandel, in- en uitvoer, en bewerken van alle producten van de
visserij zo in natuurlijke staat als bewerkt of omvormt; het verzorgen van diensten in verband met de
zeevisserij; het bouwen, verbouwen, herstellen en onderhouden van alle vaartuigen en verdere
toebehoren.
- Het beleggen, het intekenen op, vast overnemen, plaatsen, kopen, verkopen en verhandelen van
aandelen, deelbewijzen, obligaties, warrants, certificaten, schuldvorderingen, gelden en andere
roerende waarden, uitgegeven door Belgische of buitenlandse ondernemingen al dan niet onder de
vorm van handelsvennootschappen, administratiekantoren, instellingen en verenigingen al dan niet
met een (semi-)-publiekrechterlijk statuut.
- Het beheren van beleggingen en van participaties in andere vennootschappen, het waarnemen van
bestuurdersfuncties, het verlenen van advies, management en andere diensten aan of in
overeenstemming met de activiteiten die de vennootschap zelf voert.
- Het verstrekken van leningen en voorschotten onder eender welke vorm of duur, aan alle
verbonden ondernemingen of ondernemingen waarin ze een participatie bezit, alsmede het
waarborgen van alle verbintenissen van zelfde ondernemingen.
Daartoe kan de vennootschap samenwerken met, deelnemen in, of op gelijk welke wijze,
rechtstreeks of onrechtstreeks, belangen nemen in andere ondernemingen.
 De vennootschap kan zowel tot waarborg van eigen verbintenissen als tot waarborg van
verbintenissen van derden borg stellen, onder meer door haar goederen in hypotheek of in pand te
geven, inclusief de eigen handelszaak.
 De vennootschap kan eveneens optreden als bestuurder, volmachtdrager, mandataris of vereffenaar
in andere vennootschappen of ondernemingen.
Op algemene wijze mag zij allerhande commerciële, industriële, financiële, roerende en onroerende
verrichtingen uitvoeren, welke rechtstreeks of onrechtstreeks verband houden met haar doel.
HOOFDSTUK DRIE – KAPITAAL, AANDELEN, VENNOTEN.
Artikel vijf - KAPITAAL.
Het kapitaal van de vennootschap wordt gevormd door het bedrag van de door de vennoten
onderschreven aandelen.
Het kapitaal is onbeperkt. Het is samengesteld uit honderd zesentachtig duizend aandelen op naam
zonder nominale waarde, die elk één / honderd zesentachtig duizendste (1/186.000ste) van het
kapitaal vertegenwoordigen.
Het vaste gedeelte van het kapitaal wordt vastgesteld op achttienduizend zeshonderd euro (€
18.600,00). Te allen tijde zal een minimumaantal aandelen dat overeenstemt met het vaste gedeelte
van het kapitaal onderschreven moeten zijn. Het vaste gedeelte van het kapitaal moet volstort zijn
ten belope van tenminste zesduizend tweehonderd euro en op ieder aandeel dat het kapitaal
vertegenwoordigt, zowel het vaste als het veranderlijke gedeelte ervan, moet één / vierde volstort
zijn.
De vennootschap heeft een veranderlijk kapitaal voor het gedeelte dat het vaste gedeelte van het
kapitaal overschrijdt.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

10
/1

0/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

Er kunnen aandelen van verschillende categorieën gecreëerd worden. Buiten aandelen die het
kapitaal vertegenwoordigen, mag geen enkele andere soort effecten worden uitgegeven.
Tot het bedrag dat op hun aandelen moet worden gestort, zijn de vennoten elk voor zich verbonden
zonder hoofdelijkheid.
Bovenop het bedrag waartoe zij zich door de onderschrijving van aandelen verbonden hebben, zijn
de vennoten niet aansprakelijk voor de verbintenissen van de vennootschap, noch gehouden bij te
dragen in de verliezen van de vennootschap.
Artikel zes - VENNOTENBESTAND.
De vennootschap telt steeds tenminste drie vennoten.
De algemene vergadering beslist over alles wat de toetreding, de ontslagneming en de uitsluiting van
vennoten betreft en over alles wat de volstorting, de bijonderschrijving, de terugneming en de
overdracht van aandelen betreft.
De aandelen kunnen slechts aan vennoten worden overgedragen na voorafgaandelijke en
schriftelijke toestemming van de raad van bestuur. De aandelen kunnen eveneens overgedragen
worden aan derden op voorwaarde dat zij als vennoot aanvaard worden en de raad van bestuur met
de overdracht van de aandelen instemt.
Artikel zeven – AANVAARDING ALS VENNOOT.
Om als vennoot aanvaard te worden moet men:
1. Aangenomen worden door de raad van bestuur.
2. Tenminste één aandeel onderschrijven.
Door de onderschrijving van een aandeel verbindt de vennoot zich ertoe de statuten, het
huishoudelijk reglement en de beslissingen van de algemene vergadering en de raad van bestuur te
aanvaarden en na te leven.
Artikel acht - UITTREDING.
Vennoten kunnen slechts uittreden in de eerste helft van het boekjaar mits ze een schriftelijke
opzegging geven van één maand.
De raad van bestuur moet de uittreding of de terugneming weigeren ingeval de vennoot
verplichtingen tegenover of overeenkomsten met de vennootschap heeft of die niet zou nakomen of
indien hierdoor het vaste gedeelte van het kapitaal, verhoogd met de wettelijke en de niet-uitkeerbare
reserves, niet behouden zou blijven of de financiële toestand van de vennootschap in gevaar zou
worden gebracht.
De aansprakelijkheid van de vennoten eindigt slechts bij het einde van het boekjaar in hetwelk zij
uittraden en dit onverminderd artikel 371 van het wetboek van vennootschappen.
Artikel negen - UITSLUITING.
De raad van bestuur heeft de bevoegdheid om vennoten uit te sluiten om gegronde redenen.
De vennoot die de bepalingen van de statuten of het huishoudelijk reglement overtreedt, die weigert
zich te onderwerpen aan de beslissingen van de raad van bestuur of van de algemene vergadering,
die zijn verbintenissen ten aanzien van de vennootschap niet nakomt of die handelingen stelt die
strijdig zijn met de belangen van de vennootschap, kan door de raad van bestuur worden uitgesloten,
onverminderd het recht van de vennootschap tot het instellen van een vordering tot
schadevergoeding of het opleggen van een sanctie, verder bepaald door het huishoudelijk
reglement.
De raad van bestuur moet, op straffe van nietigheid van de uitsluiting, de procedure vermeld in artikel
370 van het wetboek van vennootschappen naleven.
Artikel tien – EINDE VAN RECHTSWEGE.
In geval van overlijden, onbekwaamverklaring of kennelijk onvermogen van een vennoot of van
ontbinding of faillissement van een vennoot-rechtspersoon is het lidmaatschap van de vennootschap
van rechtswege beëindigd en hebben de rechthebbenden of de schuldeisers enkel recht op de
uitkering van het hen toekomende scheidingsaandeel, zoals hierna wordt bepaald.
Artikel elf - SCHEIDINGSAANDEEL.
In alle gevallen van beëindiging van het lidmaatschap, alsmede bij terugneming van aandelen, wordt
het scheidingsaandeel berekend op basis van de jaarrekening van het boekjaar waarin het
lidmaatschap een einde neemt.
Aan de vennoot wiens lidmaatschap een eind neemt of diens rechthebbenden wordt het op de
aandelen werkelijk gestorte bedrag terugbetaald zonder enig recht op een deel in de uitkeerbare
reserves van de vennootschap.
Het scheidingsaandeel wordt, zo het verschuldigd is, ten laatste zes maanden na de goedkeuring
van de jaarrekening over het jaar van de uittreding uitbetaald indien de scheidende vennoot aan zijn
verplichtingen ten aanzien van de vennootschap heeft voldaan. De raad van bestuur kan tot
vervroegde uitbetaling beslissen. De vennootschap heeft steeds het recht de verbintenissen die de
vennoot tegenover haar heeft op de terugbetaling te verrekenen.
Geen uitkering kan worden gedaan indien het nettoactief van de vennootschap door de uitkering zou
dalen beneden het in de statuten bepaalde vast gedeelte van het kapitaal, vermeerderd met alle

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

10
/1

0/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

reserves die volgens de wet of de statuten niet mogen worden uitgekeerd.
Artikel twaalf - AANDELENREGISTER.
De vennootschap houdt op haar zetel een register bij waarvan de vennoten ter plaatse inzage
kunnen nemen en waarin voor ieder van hen wordt opgetekend:
1. de naam, de voornamen en de woonplaats;
2. het aantal aandelen waarvan hij houder is, alsmede de inschrijvingen op nieuwe aandelen en de
terugbetaling van aandelen met opgave van de datum;
3. de overgang en de overdrachten van aandelen, met hun datum;
4. de datum van toetreding, uittreding of uitsluiting;
5. de gedane stortingen;
6. de opgave van de bedragen die voor de uittreding, voor de gedeeltelijke terugneming van
aandelen en voor de terugneming van stortingen worden aangewend.
De raad van bestuur wordt met de inschrijvingen belast.
De inschrijvingen geschieden op grond van bewijskrachtige, gedateerde en ondertekende
documenten. Zij vinden plaats in de volgorde van hun datum van voorlegging.
HOOFDSTUK VIER – BESTUUR EN VERTEGENWOORDIGING.
Artikel dertien – BENOEMING EN ONTSLAG.
De vennootschap wordt bestuurd door een raad van bestuur van tenminste drie bestuurders die
benoemd worden door de algemene vergadering.
Het mandaat van een bestuurder duurt ten hoogste zes jaar en eindigt onmiddellijk na de
jaarvergadering van het laatste volle jaar waarvoor de aanstelling geschiedde. De uittredende
bestuurders zijn herbenoembaar.
De algemene vergadering kan bestuurders te allen tijde ontslaan zonder hiervoor enige
verantwoording te moeten geven.
Artikel veertien - WERKING VAN DE RAAD VAN BESTUUR.
De raad van bestuur kiest uit zijn leden een voorzitter.
De raad van bestuur vergadert na oproeping door de voorzitter telkens het belang van de
vennootschap het vereist, alsook binnen de veertien dagen na een daartoe strekkend verzoek van
twee bestuurders.
De oproepingsbrief tot een vergadering van de raad van bestuur wordt, behoudens in geval van
dringende noodzakelijkheid, ten minste vijf volle dagen voor de vergadering verzonden. De
oproepingsbrief bevat de agenda. Over de punten die daarin niet vermeld zijn, kan slechts dan
rechtsgeldig worden beraadslaagd en besloten wanneer alle bestuurders aanwezig zijn en ermee
instemmen. Deze instemming wordt geacht te zijn gegeven wanneer blijkens de notulen geen
bezwaar is gemaakt.
De raad van bestuur wordt voorgezeten door de voorzitter of, bij diens afwezigheid, door de oudste in
jaren van de aanwezige bestuurders.
De raad van bestuur kan slechts beraadslagen en besluiten wanneer ten minste de meerderheid van
zijn leden aanwezig of vertegenwoordigd is op de vergadering.
Zijn besluiten worden genomen bij gewone meerderheid van stemmen. Bij staking van stemmen
heeft de bestuurder die de vergadering voorzit, beslissende stem.
De bestuurder die belet is, kan bij eenvoudige brief, telefax of e-mail volmacht geven aan één van
zijn collega’s van de raad, maar slechts voor één vergadering. Nochtans kan een bestuurder slechts
één medelid van de raad vertegenwoordigen.
Van de besluiten van de raad van bestuur worden notulen gehouden die worden ingeschreven in een
bijzonder register en ondertekend worden door de meerderheid van de aanwezige leden van de
raad. Afschriften en uittreksels worden ondertekend door de voorzitter van de raad of door twee
bestuurders.
Artikel vijftien - BESTUUR.
De raad van bestuur heeft de meest uitgebreide bevoegdheid voor alle handelingen, zowel van
beheer als van beschikking, in alle vennootschaprechtelijke aangelegenheden. Alles wat niet
uitdrukkelijk door de statuten of door de wet wordt voorbehouden aan de algemene vergadering ligt
in de bevoegdheid van de raad van bestuur.
De raad van bestuur mag volmachten, beperkt tot één of meer rechtshandelingen of tot een
bepaalde reeks rechtshandelingen, toekennen aan bijzondere gevolmachtigden.
Artikel zestien - DAGELIJKS BESTUUR.
De raad van bestuur kan voor bepaalde handelingen zijn bevoegdheid overdragen aan één of meer
van zijn leden en/of aan andere personen.
De raad van bestuur kan het dagelijks bestuur alsook de vertegenwoordiging van de vennootschap
betreffende dit bestuur aan één of meerdere personen opdragen, die naargelang van zijn/hun
beslissing alleen of gezamenlijk optreden.
De personen gelast met het dagelijks bestuur mogen, binnen de perken van hun bevoegdheid, één
of meer rechtshandelingen of een bepaalde reeks rechtshandelingen, toekennen aan bijzondere

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

10
/1

0/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

gevolmachtigden.
Artikel zeventien - VERTEGENWOORDIGING.
De vennootschap wordt in en buiten rechte geldig vertegenwoordigd door twee bestuurders die
samen optreden.
Artikel achttien - VRIJWILLIG ONTSLAG VAN EEN BESTUURDER.
Een bestuurder kan te allen tijde aftreden mits hij zijn voornemen ten minste één maand vooraf bij
gewone brief ter kennis brengt aan de raad van bestuur. De aftredende bestuurder is verplicht zijn
opdracht verder te vervullen totdat redelijkerwijze in zijn vervanging kan worden voorzien.
Artikel negentien - TEGENSTRIJDIGHEID VAN BELANGEN.
Indien een bestuurder rechtstreeks of onrechtstreeks een belang van vermogensrechtelijke aard
heeft dat strijdig is met een beslissing die door de raad van bestuur voor de vennootschap moet
genomen worden, moet de procedure gevolgd worden die in het wetboek van vennootschappen
voorgeschreven is inzake de naamloze vennootschap.
HOOFDSTUK VIJF – CONTROLE.
Artikel twintig - INDIVIDUEEL RECHT VAN TOEZICHT – CONTROLERENDE VENNOTEN.
Het toezicht van de vennootschap wordt uitgeoefend door de vennoten. Iedere vennoot bezit het
recht van onderzoek en toezicht op de verrichtingen van de vennootschap. Hij mag zonder
verplaatsing inzage nemen in al de boeken, de briefwisseling, de processen-verbaal en over het
algemeen in al de geschriften der vennootschap. Eventueel mag hij zich laten bijstaan door een
accountant, zoals wettelijk voorzien.
De vennoten kunnen de controletaak toevertrouwen aan één of meer controlerende vennoten, bij
geheime stemming aangewezen door de algemene vergadering, die hun aantal en de duur van de
opdracht bepaalt.
Controlerende vennoten mogen geen enkele andere opdracht, last of taak in de vennootschap
opnemen. De individuele vennoten of de controlerende vennoten, als zij zijn aangesteld, kunnen zich
laten vertegenwoordigen door een accountant. De vergoeding van de accountant kan ten laste van
de vennootschap indien hij met haar instemming werd benoemd of indien de vergoeding te haren
laste werd gelegd krachtens een rechterlijke beslissing. In deze gevallen worden de opmerkingen
van de accountant meegedeeld aan de vennootschap.
Artikel éénentwintig - COMMISSARIS.
Indien de wet daartoe verplicht of bij gebrek aan een wettelijke verplichting indien de algemene
vergadering ertoe beslist, wordt de controle over de verrichtingen der vennootschap opgedragen aan
één of meer commissarissen, benoemd onder de leden, de natuurlijke personen of de
rechtspersonen van het Instituut der Bedrijfsrevisoren voor een hernieuwbare termijn van drie jaar
door de algemene vergadering, die ook hun vergoeding vaststelt.
HOOFDSTUK ZES – ALGEMENE VERGADERING.
Artikel tweeëntwintig - JAARVERGADERING.
De gewone algemene vergadering of jaarvergadering zal jaarlijks gehouden worden op de tweede
vrijdag van de maand juni om veertien uur.
Indien die dag een wettelijke feestdag is, zal de vergadering op de eerstvolgende werkdag gehouden
worden.
Op de agenda van de jaarvergadering staan ten minste de goedkeuring van de jaarrekening, de
bestemming van de winst, de kwijting aan de bestuurders en – indien die er zijn – de
commissarissen.
Artikel drieëntwintig - BIJZONDERE EN BUITENGEWONE ALGEMENE VERGADERINGEN.
Bijzondere en buitengewone algemene vergaderingen kunnen steeds worden belegd door de raad
van bestuur/de bestuurder(s). Hij/zij is/zijn verplicht een dergelijke vergadering te beleggen op
aanvraag van één of meer vennoten die ten minste één vijfde van het maatschappelijk kapitaal
bezitten. De bijzondere en de buitengewone algemene vergaderingen zullen gehouden worden op de
plaats, de dag en het uur aangeduid in de bijeenroeping.
Artikel vierentwintig - OPROEPINGEN.
De vennoten worden door de raad van bestuur opgeroepen tot de algemene vergadering bij gewone
brief of per fax of per e-mail die tien dagen voor de vergadering gestuurd wordt naar het adres dat in
het aandelenregister is vermeld.
Op elke algemene vergadering wordt een aanwezigheidslijst bijgehouden.
Artikel vijfentwintig - NIET IN DE AGENDA OPGENOMEN PUNTEN.
Over niet in de agenda inbegrepen punten kan slechts beraadslaagd worden in een vergadering
waarin alle aandelen aanwezig zijn en mits daartoe met eenparigheid van stemmen besloten wordt.
De vereiste instemming staat vast indien er geen verzet is aangetekend in de notulen van de
vergadering.
Artikel zesentwintig - STEMRECHT EN MEERDERHEDEN.
Elk aandeel geeft recht op één stem.
De jaarvergaderingen en de bijzondere algemene vergaderingen besluiten op geldige wijze,

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

10
/1

0/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

ongeacht het aanwezige of het vertegenwoordigde deel van het maatschappelijk kapitaal en de
besluiten worden genomen bij meerderheid van stemmen, tenzij de wet anders voorziet.
De buitengewone algemene vergaderingen, die beraadslagen en besluiten over statutenwijzigingen
en de vrijwillige ontbinding van de vennootschap, moeten voor notaris worden gehouden. De
algemene vergadering kan over wijzigingen in de statuten alleen dan geldig beraadslagen en
besluiten wanneer de voorgestelde wijzigingen bepaaldelijk zijn aangegeven in de oproeping en
wanneer de aanwezigen ten minste de helft van het maatschappelijk kapitaal vertegenwoordigen. Is
de laatste voorwaarde niet vervuld, dan is een tweede bijeenroeping nodig en de nieuwe vergadering
beraadslaagt en besluit op geldige wijze, ongeacht het door de aanwezige vennoten
vertegenwoordigde deel van het kapitaal. Een wijziging is alleen dan aangenomen wanneer zij drie
vierde van de stemmen heeft verkregen en in het geval de wijziging betrekking heeft op het doel
wanneer zij ten minste vier vijfde van de stemmen heeft gekregen. Verder moeten de wettelijke
formaliteiten en termijnen inzake bijzondere verslagen nageleefd worden.
Artikel zevenentwintig - VERTEGENWOORDIGING OP DE ALGEMENE VERGADERING.
De vennoot die niet persoonlijk op een algemene vergadering aanwezig zal kunnen zijn, mag zijn
stem vooraf schriftelijk uitbrengen of zich door een lasthebber laten vertegenwoordigen.
De lasthebber moet zelf stemgerechtigde vennoot zijn. Minderjarigen en ontzetten mogen evenwel
vertegenwoordigd worden door een lasthebber of een vertegenwoordiger die geen stemgerechtigde
vennoot is, hetgeen eveneens geldt als de vennootschap slechts twee stemgerechtigde vennoten
telt.
Bij betwisting van iemands bevoegdheid om aan de vergadering deel te nemen of omtrent iemands
stemkracht wordt over alle punten van de agenda tweemaal gestemd, met inachtneming eerst van
het eerste en dan van het andere standpunt.
Artikel achtentwintig - BUREAU.
Het bureau der algemene vergadering bestaat uit de voorzitter van de raad van bestuur en de
secretaris.
Artikel negenentwintig - NOTULEN.
Van elke vergadering worden tijdens de vergadering notulen opgemaakt. De notulen worden
ondertekend door de leden van het bureau en door de vennoten die erom verzoeken.
De notulen worden opgetekend in een register dat op de zetel van de vennootschap wordt
gehouden.
De afschriften of de uittreksels die in rechte of voor andere instanties voorgelegd worden, moeten
door twee bestuurders ondertekend worden.
 Artikel dertig - SCHRIFTELIJKE ALGEMENE VERGADERING.
De vennoten kunnen eenparig en schriftelijk alle besluiten nemen die tot de bevoegdheid van de
algemene vergadering behoren, met uitzondering van diegene welke bij authentieke akte moeten
worden verleden.
HOOFDSTUK ZEVEN – BOEKJAAR – WINSTBESTEMMING.
Artikel éénendertig - BOEKJAAR.
Het boekjaar vangt aan op één januari en eindigt op éénendertig december van elk jaar.
Artikel tweeëndertig - JAARREKENING.
Elk jaar maakt de raad van bestuur een inventaris en de jaarrekening op. Die jaarrekening bestaat uit
de balans, de resultatenrekening en de toelichtingen, en vormt één geheel.
De jaarrekening ligt ter inzage van de vennoten in de zetel van de vennootschap vijftien dagen vóór
de algemene vergadering en wordt opgestuurd naar de vennoten die erom verzoeken.
Artikel drieëndertig - WINSTBESTEMMING.
Jaarlijks wordt van de nettowinst een bedrag van ten minste één twintigste afgenomen tot het
oprichten van de wettelijke reserve. Deze voorafneming houdt op verplicht te zijn wanneer de
wettelijke reserve één tiende van het maatschappelijk kapitaal heeft bereikt.
De aanwending van het saldo wordt volledig overgelaten aan de beslissing van de algemene
vergadering mits de wettelijke beperkingen ter zake in acht genomen worden.
Geen uitkering mag geschieden indien op de datum van de afsluiting van het laatste boekjaar het
nettoactief, zoals dat blijkt uit de jaarrekening, is gedaald of tengevolge van de uitkering zou dalen
beneden het bedrag van het gestorte kapitaal, vermeerderd met alle reserves die volgens de wet of
de statuten niet mogen worden uitgekeerd.
Elke uitkering die in strijd is met deze bepaling moet door degenen aan wie de uitkering is verricht,
worden terugbetaald indien de vennootschap bewijst dat zij wisten dat de uitkering te hunner gunste
in strijd met de voorschriften was of daarvan, gezien de omstandigheden, niet onkundig konden zijn.
HOOFDSTUK ACHT – ONTBINDING EN VEREFFENING.
Artikel vierendertig - ALARMBELPROCEDURE.
Wanneer tengevolge van geleden verliezen het nettoactief gedaald is tot minder dan de helft van het
maatschappelijk kapitaal, moet de algemene vergadering bijeenkomen binnen een termijn van ten
hoogste twee maanden nadat het verlies is vastgesteld of krachtens wettelijke bepalingen had

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

10
/1

0/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

moeten worden vastgesteld om, in het voorkomende geval, volgens de regels voorzien voor
statutenwijzigingen te beraadslagen en te besluiten over de ontbinding van de vennootschap en
eventueel over andere in de agenda aangekondigde maatregelen.
Op dezelfde wijze wordt er gehandeld wanneer het nettoactief tengevolge van geleden verliezen
gedaald is tot minder dan één vierde van het maatschappelijk kapitaal, met dien verstande dat de
ontbinding plaatsheeft wanneer zij wordt goedgekeurd door één vierde gedeelte van de ter
vergadering uitgebrachte stemmen.
Artikel vijfendertig - VRIJWILLIGE ONTBINDING EN VEREFFENING.
De algemene vergadering kan besluiten tot ontbinding van de vennootschap volgens de regels voor
de wijziging van de statuten. In geval van vrijwillige ontbinding zijn de bestuurders die op het tijdstip
van de ontbinding in functie zijn van rechtswege vereffenaars, tenzij de algemene vergadering één of
meer vereffenaar benoemt met gewone meerderheid van stemmen. De algemene vergadering
bepaalt de bezoldiging van de vereffenaars.
De vereffenaars beschikken over de wettelijk voorziene bevoegdheden, tenzij de algemene
vergadering die ze benoemt anders beslist met gewone meerderheid van stemmen.
Het batig saldo van de vereffening zal onder de vennoten verdeeld worden volgens het aantal van
hun respectieve aandelen zodanig dat ieder aandeel over dezelfde rechten beschikt. In het
voorkomende geval zullen eerst alle aandelen op gelijke voet worden geplaatst aangaande hun
volstorting.
HOOFDSTUK NEGEN – WOONPLAATSKEUZE.
Artikel zesendertig - ADRES BUITENLANDSE BESTUURDERS EN VEREFFENAARS.
De bestuurders en de vereffenaars die hun woonplaats niet in België hebben, worden geacht voor de
hele duur van hun opdracht woonplaats te kiezen op de maatschappelijke zetel van de vennootschap
waar alle dagvaardingen, oproepingen en betekeningen door derden gedaan mogen worden
betreffende de zaken van de vennootschap en de aansprakelijkheid voor hun bestuur.
Deze woonplaatskeuze geldt niet voor oproepingen, dagvaardingen, betekeningen en alle andere
briefwisseling die uitgaat van de vennootschap zelf.
HOOFDSTUK TIEN – HUISHOUDELIJK REGLEMENT.
Artikel zevenendertig - HUISHOUDELIJK REGLEMENT.
Bij huishoudelijk reglement mogen zonder andere beperkingen dan de gebiedende voorschriften van
de wet en van de statuten alle schikkingen getroffen worden nopens de toepassing van de statuten
en de regeling van de zaken van de vennootschap in het algemeen en kan aan de vennoten of hun
rechthebbenden alles worden opgelegd wat in het belang van de vennootschap wordt geacht.
SLOTBEPALINGEN.
Artikel 1. VERKRIJGING VAN RECHTSPERSOONLIJKHEID.
De vennootschap zal in toepassing van artikel 2, paragraaf 4 van het Wetboek van vennootschappen
rechtspersoonlijkheid verkrijgen vanaf de dag van de neerlegging van een uitgifte van onderhavige
oprichtingsakte op de griffie van de bevoegde rechtbank van koophandel, overeenkomstig artikel 68
van het Wetboek van vennootschappen.
Artikel 2. BENOEMING.
Worden door de verschijners tot bestuurders benoemd:
- de heer Steven Savels, wonende te 8301 Knokke-Heist, Jonckheerestraat 13;
- de heer Benoit Beernaert, wonende te 8300 Knokke-Heist, Boomgaarden 39;
- de heer Rudi Van Beylen, wonende te 9120 Beveren, Hoog-Kallostraat 6;
- de heer Wim Schelfaut, wonende te 9120 Melsele, Burggravenstraat 85;
- de heer Frank Demeyere, wonende te Hong Kong, Discovery Bay, Lantau Island, 12G Seahorse
Lane;
- de heer Philippe Moriau, wonende te Hong Kong, Discovery Bay, Lantau Island, 14C Greenery
Court;
die verklaren te aanvaarden en bevestigen dat zij niet getroffen zijn door een besluit dat zich
daartegen verzet.
Artikel 3. EERSTE BOEKJAAR EN JAARVERGADERING.
1. Eerste boekjaar:
Bij uitzondering gaat het eerste boekjaar in op heden en eindigt op eenendertig december
tweeduizend vijftien.
2. Jaarvergadering:
De eerste jaarvergadering wordt gehouden in het jaar tweeduizend zestien, overeenkomstig de
statuten.
VOOR ONTLEDEND UITTREKSEL
Notaris Jean-Louis Sabbe.
Tegelijk hiermee neergelegd:
Afschrift oprichtingsakte
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

10
/1

0/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

 
 
 
 
 
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

10
/1

0/
20

14
 - 

An
ne

xe
s 

du
 M

on
ite

ur
 b

el
ge

 


