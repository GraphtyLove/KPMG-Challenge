





























Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Luik B In de bijlagen bij het Belgisch Staatsblad bekend te maken kopie
na neerlegging ter griffie van de akte

Ondernemingsnr :

Benaming (voluit): QUASI-BIS
Rechtsvorm : Besloten vennootschap met beperkte aansprakelijkheid

Zetel : 8380 Brugge, Jakob Reyvaertstraat 39
(volledig adres)

Onderwerp(en) akte: Oprichting
Uit een akte verleden voor Meester Michel Van Damme, geassocieerd notaris te Brugge (Sint-
Andries), lid van de maatschap « Notaris Michel Van Damme – Notaris Christian Van Damme –
Notaris Sophie Delaere », geassocieerde notarissen met zetel te Brugge (Sint-Andries) op 
zevenentwintig februari tweeduizend veertien, waarvan huidig uittreksel werd opgemaakt voor 
registratie, enkel met het oog op de neerlegging, BLIJKT dat er een besloten vennootschap met 
beperkte aansprakelijkheid werd opgericht. Zij draagt de benaming QUASI-BIS.
1° Identificatie der oprichters :
1) Mevrouw LIETAERT Beatrijs Maria Magdalena, gepensioneerde, geboren te Roeselare op 
zesentwintig februari negentienhonderdzevenenveertig, wonende te 8380 Brugge (Lissewege), 
Jakob Reyvaertstraat 39.
2) "SUNRISE-SUNSET", besloten vennootschap met beperkte aansprakelijkheid, met zetel te 8380 
Brugge (Lissewege), Jakob Reyvaertstraat 39, ingeschreven in het rechtspersonenregister te 
Brugge met ondernemingsnummer 0897.379.365. BTW BE0897.379.365.
Opgericht blijkens akte verleden voor ondergetekende geassocieerd notaris Michel Van Damme te 
Sint-Andries op achttien april tweeduizend en acht, gepubliceerd in de bijlagen tot het Belgisch 
Staatsblad van achtentwintig april tweeduizend en acht onder nummer 08064303. 
Waarvan de statuten sindsdien niet gewijzigd werden.
De maatschappelijke zetel werd voor het laatst verplaatst naar 8380 Brugge (Lissewege), Jakob 
Reyvaertstraat 39 bij besluit van de zaakvoerder op zesentwintig september tweeduizend dertien, 
gepubliceerd in de Bijlagen tot het Belgisch Staatsblad van vierentwintig oktober tweeduizend 
dertien, onder nummer 13161908
Hier overeenkomstig de oprichtingsakte vertegenwoordigd door haar niet-statutair zaakvoerder, 
mevrouw LIETAERT Beatrijs, voornoemd. 
De oprichter verklaart en erkent dat het maatschappelijk kapitaal van achttienduizend 
zeshonderd euro (18.600 EUR) volledig geplaatst is, het is verdeel in honderd zesentachtig (186) 
aandelen zonder vermelding van waarde.
Het maatschappelijk kapitaal is volgestort ten belope van achttienduizend zeshonderd euro (€ 
18.600,00), waarbij elk aandeel werd onderschreven door inbrengen in geld als volgt :
1. Mevrouw Lietaert Beatrijs, voornoemd, ten belope van honderd euro (€ 100,00) in contanten, 

volgestort voor honderd procent (100%), in ruil waarvoor zij één (1) aandeel zonder 
vermelding van waarde als vergoeding ontvangt.

2. De besloten vennootschap met beperkte aansprakelijkheid “Sunrise-Sunset”, 
vertegenwoordigd zoals voorzegd, ten belope van achttienduizend vijfhonderd euro (€ 
18.500,00) in contanten, volgestort voor honderd procent (100%) in ruil waarvoor zij honderd 
vijfentachtig (185) aandelen zonder vermelding van waarde als vergoeding ontvangt.

De oprichters verklaren en erkennnen dat op ieder aandeel waarop zij in geld hebben 
ingeschreven een bedrag als voormeld is gestort, zodat voor alle aandelen samen de som van 
achttienduizend zeshonderd euro (€ 18.600,00) thans ter beschikking is van de vennootschap.
Dit bedrag werd gedeponeerd op een bijzondere rekening ten name van de vennootschap in 
oprichting bij KBC bank.  Het bewijs van deponering, in de vorm van een attest op zevenentwintig 
februari tweeduizend veertien afgeleverd door genoemde financiële instelling, is aan Ons Notaris 
overhandigd om bewaard te worden overeenkomstig de voorschriften van het Wetboek van 
vennootschappen.  Over die rekening kan alleen worden beschikt nadat de werkende Notaris aan 
genoemde bankinstelling het verlijden van onderhavige akte heeft gemeld.

2° Doel :
De vennootschap heeft tot doel, in België en in het buitenland:
I. VOOR EIGEN REKENING:

Griffie 

Voor-
behouden 

aan het 
Belgisch 

Staatsblad

Mod PDF 11.1

 *14302183*

Neergelegd

28-02-2014

0546981515

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



– het aanleggen, het oordeelkundig uitbouwen en beheren van een onroerend vermogen; alle 
verrichtingen met betrekking tot onroerende goederen en onroerende zakelijke rechten, 
zoals de aan- en verkoop, de bouw, de verbouwing, de binnenshuisinrichting en decoratie, 
de huur en verhuur, de ruil, de verkaveling en, in het algemeen, alle verrichtingen die 
rechtstreeks of onrechtstreeks betrekking hebben op het beheer of op het productief 
maken, van onroerende goederen of onroerende zakelijke rechten;

– het aanleggen, het oordeelkundig uitbouwen en beheren van een roerend vermogen; alle 
verrichtingen met betrekking tot roerende goederen en rechten, van welke aard ook, zoals 
de aan- en verkoop, de huur en verhuur, de ruil; in het bijzonder het beheer en de 
valorisatie van alle verhandelbare waardepapieren, aandelen, obligaties, staatsfondsen;

– het verwerven en aanhouden van participaties, in eender welke vorm, in alle bestaande of 
op te richten, industriële, commerciële, financiële, landbouw- of 
immobiliënvennootschappen of -ondernemingen; het stimuleren, de planning en
coördinatie van de ontwikkeling van de vennootschappen en ondernemingen, waarin ze een 
participatie aanhoudt; het deelnemen aan hun beheer, bestuur, vereffening en toezicht 
alsmede het verlenen van technische, administratieve en financiële bijstand aan deze 
vennootschappen en ondernemingen.

II. VOOR EIGEN REKENING, VOOR REKENING VAN DERDEN OF IN DEELNEMING MET DERDEN:

A. Het verlenen van adviezen en het verstrekken van prestaties op financieel, technisch, 
juridisch, logistiek, commercieel of administratief vlak; het stimuleren, plannen en 
coördineren van de ontwikkeling van andere rechtspersonen of ondernemingen

B. Het waarnemen van bestuursopdrachten en –mandaten, het uitoefenen van opdrachten en 
functies.

C. Het onderzoek, de ontwikkeling, de vervaardiging of commercialisering van nieuwe 
producten en technologieën en hun toepassingen; het ontwikkelen, kopen, verkopen, in 
licentie nemen of geven van octrooien, knowhow en aanverwante immateriële vaste activa;

D. De aan- en verkoop evenals de in- en uitvoer van om het even welke goederen evenals het 
optreden als tussenpersoon bij voormelde verrichtingen.

III. BIJZONDERE BEPALINGEN:
De vennootschap mag haar doel verwezenlijken zowel in België als in het buitenland, op alle 
wijzen en manieren, die zij het best geschikt zou achten.  
De vennootschap kan in het algemeen alle commerciële, industriële, financiële, roerende of 
onroerende handelingen verrichten in rechtstreeks of onrechtstreeks verband met haar 
maatschappelijk doel of welke van aard zouden zijn de verwezenlijking ervan geheel of 
gedeeltelijk te vergemakkelijken; ze kan leningen of schulden aangaan bij derden (met inbegrip 
van haar aandeelhouders en haar bestuurders) en kan alle kosten maken en investeringen doen 
die zij nodig of wenselijk acht.
De vennootschap mag evenwel geenszins aan vermogensbeheer of beleggingsadvies doen als 
bedoeld in de Wetten en Koninklijke Besluiten op de financiële transacties en de financiële 
markten en over het vermogensbeheer en het beleggingsadvies.
De vennootschap zal zich bovendien dienen te onthouden van werkzaamheden die onderworpen 
zijn aan reglementaire bepalingen, voor zover de vennootschap zelf niet aan deze bepalingen 
voldoet.
De vennootschap mag betrokken zijn bij wijze van inbreng, fusie, inschrijving of op elke andere 
wijze in ondernemingen, verenigingen of vennootschappen, die een gelijkaardig, soortgelijk of 
samenhangend doel hebben of die nuttig zijn voor de verwezenlijking van het geheel of een 
gedeelte van haar maatschappelijk doel.
De vennootschap kan zowel tot waarborg van eigen verbintenissen als tot waarborg van 
verbintenissen van derden borg stellen, onder meer door haar goederen in hypotheek of in pand 
te geven, inclusief de eigen handelszaak.
3° De zetel van de vennootschap is gevestigd te 8380 Brugge (Lissewege), Jakob Reyvaertstraat 
39.
4° Duur : De vennootschap bestaat voor een onbeperkte duur.
5° Kapitaal : Het maatschappelijk kapitaal bedraagt achttienduizend zeshonderd euro (18.600,00 
EUR).
Het wordt vertegenwoordigd door honderd zesentachtig (186) aandelen op naam, zonder 
nominale waarde, die ieder één/honderd zesentachtigste van het kapitaal vertegenwoordigen. 
De aandelen zijn voorzien van een volgnummer.
6° boekjaar : Het boekjaar begint op één januari en eindigt op eenendertig december van elk 
jaar. 
Het eerste boekjaar neemt een aanvang op de dag van de neerlegging van een uitgifte van 
onderhavige oprichtingsakte op de griffie van de bevoegde rechtbank van koophandel en zal 
worden afgesloten op eenendertig december tweeduizend veertien (31/12/2014).
7° Jaarvergadering : 
De jaarvergadering zal gehouden worden op de derde vrijdag van juni om twintig (20) uur, op de 
maatschappelijke zetel, behoudens andersluidende bijeenroeping.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



Indien deze dag een wettelijke feestdag is, heeft de jaarvergadering de volgende werkdag plaats.
Indien wordt geopteerd voor de procedure van schriftelijke besluitvorming zoals uiteengezet in 
artikel 23 van deze statuten, dient de vennootschap het rondschrijven met vermelding van de 
agenda en de voorstellen van besluit, getekend en goedgekeurd door alle vennoten, ten laatste te 
ontvangen op de statutair bepaalde dag voor het houden van de jaarvergadering
Een bijzondere of buitengewone algemene vergadering van vennoten mag bijeengeroepen 
worden telkens als het belang van de vennootschap zulks vereist.
Deze vergaderingen van vennoten mogen bijeengeroepen worden door het bestuursorgaan of de 
commissarissen en moeten bijeengeroepen worden op aanvraag van de vennoten die één/vijfde 
van het maatschappelijk kapitaal vertegenwoordigen. De vergaderingen van vennoten worden 
gehouden op de zetel van de vennootschap of op iedere andere plaats in de oproepingsbrief 
medegedeeld.
De eerste jaarvergadering wordt gehouden in tweeduizend vijftien (2015).
De oproepingen tot de algemene vergadering vermelden de agenda met de te behandelen 
onderwerpen.
Zij worden vijftien dagen voor de vergadering meegedeeld aan de vennoten, de houders van 
certificaten die met medewerking van de vennootschap werden uitgegeven, de obligatiehouders, 
de zaakvoerders en de eventuele commissaris(sen).
De oproeping geschiedt door middel van een ter post aangetekende brief, tenzij de 
bestemmelingen individueel, uitdrukkelijk en schriftelijk hebben ingestemd om de oproeping via 
een ander communicatiemiddel te ontvangen.
De vennoten, de houders van certificaten die met medewerking van de vennootschap werden 
uitgegeven, de obligatiehouders, de zaakvoerders en de eventuele commissaris(sen) die aan de 
vergadering deelnemen of er zich doen vertegenwoordigen, worden als regelmatig opgeroepen 
beschouwd. De voormelde personen kunnen er tevens voor of na de bijeenkomst van de 
algemene vergadering welke zij niet bijwoonden aan verzaken zich te beroepen op het ontbreken 
of de onregelmatigheid van de oproepingsbrief.
Samen met de oproepingsbrief voor de algemene vergadering, wordt aan de vennoten, de 
commissarissen en de zaakvoerders een afschrift verzonden van de stukken, die hen krachtens 
het Wetboek van vennootschappen moeten ter beschikking worden gesteld.
Een afschrift van deze stukken wordt ook onverwijld en kosteloos gezonden aan de andere 
opgeroepen personen die erom verzoeken.
Indien wordt geopteerd voor de procedure van schriftelijke besluitvorming zoals uiteengezet in 
artikel 23 van deze statuten, dan zal het bestuursorgaan, samen met haar rondschrijven waarvan 
sprake in voormeld artikel, aan de vennoten en aan de eventuele commissarissen, een afschrift 
toezenden van de stukken, die hen krachtens het Wetboek van vennootschappen moeten ter 
beschikking worden gesteld.
Elke vennoot kan zich op de algemene aandeelhoudersvergadering doen vertegenwoordigen door 
een volmachtdrager, al dan niet vennoot. De volmachten dienen een handtekening te dragen 
(met inbegrip van de digitale handtekening zoals bedoeld in artikel 1322, alinea 2 van het 
Burgerlijk Wetboek).
De volmachten dienen schriftelijk ter kennis te worden gebracht per brief, telefax, e-mail of enig 
ander middel vermeld in artikel 2281 van het Burgerlijk Wetboek en worden neergelegd op het 
bureau van de vergadering. Daarenboven mag de zaakvoerder eisen dat zij op de door hem 
aangeduide plaats worden neergelegd drie werkdagen voor de algemene vergadering.
Zaterdagen, zondagen en wettelijke feestdagen worden voor de toepassing van dit artikel niet als 
werkdagen beschouwd.
Alvorens aan de vergadering deel te nemen zijn de vennoten of hun volmachtdragers verplicht de 
aanwezigheidslijst, met aanduiding van de naam, de voorna(a)m(en) en de woonplaats of de 
maatschappelijke benaming en de statutaire zetel van de vennoten en van het aantal aandelen 
dat zij vertegenwoordigen, te ondertekenen, behoudens indien de voorzitter van de algemene 
vergadering hen hiervan zou vrijstellen.
Elk aandeel geeft recht op één stem.
Schriftelijk stemmen is toegelaten. In dit geval vermeldt de brief waarop de stem wordt 
uitgebracht elk punt van de agenda en de eigenhandig geschreven woorden "aanvaard" of 
"verworpen", gevolgd door de handtekening; hij wordt aangetekend aan de vennootschap 
gestuurd en moet ten laatste daags voor de vergadering op de zetel toekomen.
8° Winstverdeling. Van de nettowinst van de vennootschap wordt elk jaar tenminste vijf ten 
honderd afgenomen voor de vorming van de wettelijke reserve. Deze afneming is niet langer 
verplicht van zodra de wettelijke reserve één/tiende van het maatschappelijk kapitaal bedraagt.
Op voorstel van het bestuursorgaan beslist de algemene vergadering over de bestemming van 
het saldo van de nettowinst.
De algemene vergadering benoemt één of meerdere vereffenaars bij ontbinding met vereffening.
De vereffenaars treden evenwel pas in functie nadat de rechtbank van koophandel is overgegaan 
tot de bevestiging van hun benoeming ingevolge de beslissing van de algemene vergadering. 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



De vereffenaars beschikken over de meest uitgebreide bevoegdheden hun toegekend door de 
artikelen 186 en volgende van het Wetboek van vennootschappen.
Vooraleer de vereffening wordt afgesloten, leggen de vereffenaars het plan voor de verdeling van 
de activa onder de verschillende schuldeisers voor akkoord voor aan de rechtbank van 
koophandel van het arrondissement waarbinnen de vennootschap haar zetel heeft. 
Na betaling van de schulden of consignatie van de nodige gelden om die te voldoen, verdelen de 
vereffenaars onder de vennoten de gelden of waarden die gelijk verdeeld kunnen worden; zij 
overhandigen hun de goederen die zij voor nadere verdeling hebben moeten overhouden. 
9° Bestuur
Behoudens hetgeen bepaald is in hoofdstuk VI van de statuten in geval de vennootschap slechts 
één vennoot telt, gelden de hiernavolgende regels. 
De vennootschap wordt bestuurd door één of meer zaakvoerders, natuurlijke of rechtspersonen, 
al dan niet vennoten.
Wanneer een rechtspersoon tot zaakvoerder wordt benoemd, is deze verplicht onder zijn 
vennoten, zaakvoerders, bestuurders of werknemers een vaste vertegenwoordiger, natuurlijke 
persoon, aan te duiden die belast wordt met de uitvoering van de opdracht van zaakvoerder in 
naam en voor rekening van de rechtspersoon.
Voor de benoeming en beëindiging van de opdracht van de vaste vertegenwoordiger gelden 
dezelfde regels van openbaarmaking alsof hij deze opdracht in eigen naam en voor eigen 
rekening zou vervullen.
Indien de vennootschap zelf tot bestuurder/zaakvoerder wordt benoemd in een vennootschap, 
komt de bevoegdheid om een vaste vertegenwoordiger te benoemen toe aan het bestuursorgaan.
De zaakvoerders worden benoemd door de vennoten voor de tijdsduur door haar vast te stellen.
niet getroffen te zijn door een besluit dat zich hiertegen verzet.
Iedere zaakvoerder kan alle handelingen verrichten die nodig of dienstig zijn tot verwezenlijking 
van het doel, behoudens die handelingen waarvoor volgens het Wetboek van vennootschappen 
alleen de algemene vergadering bevoegd is.
Ingeval er twee zaakvoerders zijn zullen zij gezamenlijk het bestuur voeren.
Indien er drie of meer zaakvoerders zijn, vormen deze een college, dat een voorzitter aanstelt en 
verder handelt zoals een raadsvergadering.
De zaakvoerders kunnen de uitoefening van een deel van hun bevoegdheid ten titel van 
bijzondere volmacht opdragen aan een derde aangestelde van de vennootschap. Indien er 
meerdere zaakvoerders zijn, dient deze volmacht gezamenlijk gegeven te worden.
De zaakvoerders regelen onder mekaar de uitoefening van de bevoegdheid. 
Iedere zaakvoerder afzonderlijk, ook wanneer er meerdere zijn, vertegenwoordigt de 
vennootschap jegens derden en in rechte als eiser of als verweerder.
De vennootschap wordt tevens rechtsgeldig verbonden door de bovengemelde bij bijzondere 
volmacht aangestelde vertegenwoordiger.
Bekrachtiging
De comparanten-oprichters bekrachtigen uitdrukkelijk, onder de opschortende voorwaarde van 
het bekomen van rechtspersoonlijkheid overeenkomstig artikel 2 § 4 van het Wetboek van 
vennootschappen, alle in naam van de in oprichting zijnde vennootschap aangegane 
verbintenissen.
Benoeming niet-statutaire zaakvoerders
Vervolgens hebben de oprichters beslist te benoemen tot eerste, niet-statutaire, zaakvoerder, en 
dit voor onbepaalde duur : 
De besloten vennootschap met beperkte aansprakelijkheid “SUNRISE-SUNSET”, voornoemd, die 
vertegenwoordigd zoals gezegd, aanvaardt en bevestigt niet getroffen te zijn door een besluit dat 
zich hiertegen verzet. Mevrouw LIETAERT Beatrijs, voornoemd, wordt aangeduid als vaste 
vertegenwoordiger van de besloten vennootschap met beperkte aansprakelijkheid “SUNRISE-
SUNSET” in het kader van de uitoefening van dit bestuursmandaat. 
Haar mandaat is onbezoldigd, behoudens andersluidende beslissing van de algemene 
vergadering.
Commissaris
De comparanten-oprichters verklaren Ons Notaris, dat uit te goeder trouw verrichte schatting 
blijkt dat de vennootschap voor het eerste boekjaar niet valt onder de voorwaarden waardoor de 
aanstelling van een of meer commissarissen verplicht wordt en zij geen commissaris wensen te 
benoemen zodat geen afzonderlijk orgaan van controle wordt ingesteld. De vennoten bezitten 
derhalve individueel de onderzoeks- en controlebevoegdheid van een commissaris.
Volmacht
De oprichters verlenen volmacht voor onbepaalde tijd met de mogelijkheid van indeplaatsstelling 
om alle mogelijke formaliteiten te vervullen betreffende neerleggingen en/of verklaringen op het 
ondernemingsloket, en/of BTW- en Registratiekantoor en/of bij alle administratieve autoriteiten, 
aan Fiduciaire Vander Paelt te 8800 Beveren, Beversesteenweg 600a en alle bedienden en 
aangestelden.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Voor-
behouden 

aan het 
Belgisch 

Staatsblad

Luik B - Vervolg

Deze machten hebben betrekking op alle mogelijke wijzigingen, inschrijvingen, doorhalingen en 
andere formaliteiten en dit voor alle beslissingen die ooit genomen werden of zullen genomen 
worden.
Voor ontledend uittreksel.

Tegelijk hiermee neergelegd :
Afschrift van de akte 

Michel Van Damme, geassocieerd notaris te Brugge (Sint-Andries), lid van de maatschap “Notaris 
Michel Van Damme – Notaris Christian Van Damme – Notaris Sophie Delaere”, geassocieerde 
notarissen met zetel te Brugge (Sint-Andries)

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 


