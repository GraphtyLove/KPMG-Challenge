





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Cohousing De Schilders

(afgekort) :

Rechtsvorm : Vereniging zonder winstoogmerk

Zetel : Laurent Delvauxstraat 11

9000

België

Onderwerp akte : Oprichting

Gent

De hieronder vermelde statuten werden bekrachtigd door de statutaire algemene vergadering van VZW
COHOUSING DE SCHILDERS in oprichting die plaatsvond op 2 december 2013 te Gent.
Tussen ondergetekenden:
·        An Gordier, L. Delvauxstraat 11, 9000 Gent,
·        Anneleen Kenis, L. Delvauxstraat 11, 9000 Gent,
·        Rona Kennedy, Langestraat 32, 9050 Ledeberg,
·        Matthias Lievens, L. Delvauxstraat 11, 9000 Gent,
·        Inez Louwagie, Langestraat 32, 9050 Ledeberg,
·        Leen Merckx, Kerkstraat 14B, 9860 Oosterzele,
·        Gerbrand Nootens, Klinkkouterstraat 54, 9040 Gent,
·        Juanita Rys, Koningsdal 39, 9000 Gent,
·        Griet Verstraete, Koningsdal 39, 9000 Gent,
·        Steven Vromman, Achterstraat 32D, 9040 Sint-Amandsberg,
wordt overgegaan tot de oprichting van een vereniging zonder winstoogmerk overeenkomstig de wet van 27 juni
1921 als gewijzigd door de Wet van 2 mei 2002, de Wet van 16 januari 2003 en de Programmawetten van 22
december 2003 en 9 juli 2004 betreffende de verenigingen zonder winstoogmerk, de internationale vereniging
zonder winstoogmerk en de stichtingen.
De statuten van de vereniging worden vastgelegd als volgt:

STATUTEN VZW COHOUSING DE SCHILDERS

Titel I. NAAM, ZETEL, DOEL.
Artikel 1. Naam
De vereniging is een vereniging zonder winstoogmerk en draagt de naam "Cohousing de Schilders".
Artikel 2. Zetel
De zetel van de vereniging is gevestigd in de Laurent Delvauxstraat 11, 9000 Gent, in het gerechtelijk
arrondissement Gent.
Artikel 3. Doel
Het doel van de vereniging is :
·        een sociaal en ecologisch cohousingproject realiseren op de grond (met af te breken gebouwen) gelegen in
de Schildersstraat te Sint-Amandsberg ter hoogte van nummer 5;
·        personen verenigen om dit project te realiseren, te bewonen en in stand te houden;
·        taken vervullen die het bestaan en dagelijkse functioneren van het samenhuisproject bevorderen;
·        ecologische en alternatieve woon- en leefwijzen nastreven en promoten, zowel onder de bewoners als
buiten het project, zowel door het loutere bestaan van het project als op meer actieve wijze;
Het te realiseren cohousingproject is een bouwproject bestaande uit een geheel van acht wooneenheden met

 *14302056*

Neergelegd

25-02-2014

0546872142

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
27

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

daarbij een aantal gemeenschappelijke gebruiks- en leefruimtes:
de volledige tuin, zo’n 290 m²; een ruime leefruimte, multifunctioneel ingedeeld in: eetkamer met
kookgelegenheid,  zitruimte, speelruimte voor kinderen, een stille werkruimte,…;  sanitaire voorziening; een
fietsenbergplaats; twee parkeerplaatsen; een gedeelde was- en droogruimte; bergruimte.
 De vereniging kan ter uitvoering van wat hiervoor is bepaald, onder meer:
·        werk- en infovergaderingen organiseren;
·        al het nodige doen om kandidaat-leden te informeren, aan te trekken en te verenigen;
·        de taak uitoefenen van syndicus van het woongebouw, aangesteld door de vereniging van mede-eigenaars
van het cohousingproject;
·        allerhande activiteiten organiseren: om de samenhorigheid en het samenleven van de bewoners
bevorderen, om ecologische en alternatieve woon- en leefwijze te promoten, om groene mobiliteit te bevorderen,
onder de bewoners van het project, sympathisanten en buurtbewoners, om het delen van materiële zaken te
bevorderen - zoals bv. minstens binnen het project het geval is voor werkmateriaal, tuingerief, vervoermiddelen;
·        in het kader van de realisatie van het gemeenschappelijk woonproject kan de vzw in beperkte mate
commerciële handelingen stellen, zij het enkel in ondergeschikte orde en voor zover de opbrengsten uitsluitend
bestemd zijn voor de doelen waarvoor de vzw is opgericht.
Artikel 4. Principes inzake mobiliteit
Een bijzonder aspect van de doelstelling van de vereniging om ecologische en alternatieve woon- en leefwijzen
na te streven, is het aspect mobiliteit. Cohousing De Schilders streeft naar een duurzame en ecologische
mobiliteit. Dit houdt een streven in naar het beperken van het bezit en gebruik van auto’s. Het streefdoel voor
Cohousing De Schilders is daarbij de aanwezigheid van zo weinig mogelijk wagens verbonden aan het project:
·         wagens ingeschreven op naam van de bewoners van het project dienen gedeeld te zijn, bij voorkeur ook
buiten het project. Louter individueel gebruikte personenwagens zijn niet toegelaten;
·         er zijn maximum 2 personenauto’s;
·         wie een auto bezit, mag geen individuele bewonerskaart aanvragen.
Artikel 5. Duur
De vereniging wordt opgericht voor onbepaalde duur.

Titel II. LIDMAATSCHAP
Artikel 6. Leden
Alleen natuurlijke personen kunnen lid zijn van de vzw.
Artikel 7. Aantal leden
Het aantal leden van de vzw is beperkt tot het aantal bewoners en/of eigenaars van het woonproject. Het
minimum aantal is 4.
Artikel 8. Leden
De leden zijn, naast de oprichters van de vereniging, de leden die als zodanig aanvaard zijn door de algemene
vergadering, op de wijze zoals hierna bepaald. Alleen de personen die bewoner en/of eigenaar zijn van een
wooneenheid in het project, kunnen lid zijn van de vereniging. Kinderen die in het project wonen worden als zij dit
wensen vanaf de leeftijd van 16 jaar als lid beschouwd.
De leden bewonen in principe zelf het woonproject; zij kunnen hun wooneenheid verkopen of verhuren onder de
voorwaarden en modaliteiten die door de algemene vergadering zullen bepaald worden, weergegeven in het
reglement van mede-eigendom van het woongebouw.
Artikel 9. Rechten en plichten van de leden
De leden hebben de rechten en plichten zoals in de VZW-wet bepaald, voor zover er in onderhavige statuten niet
van wordt afgeweken. Zij zijn niet persoonlijk aansprakelijk voor de verbintenissen van de vereniging.
De rechten van de leden zijn:
-         alleen leden van de vzw kunnen bewoner zijn van het woonproject;
-         alleen leden van de vzw kunnen eigenaar zijn van een wooneenheid in het woonproject;
-         inzage in alle documenten en verslagen verband houdend met de vereniging;
-         stemrecht op de algemene vergadering: de leden beschikken over één stem per lid.
Alle leden hebben volgende plichten:
-         zich aansluiten bij de “basisbeginselen van Cohousing de Schilders” en principes inzake mobiliteit (artikel 4
van de statuten en “mobiliteitsnota”) en deze respecteren;
-         minstens twee derde van de algemene vergaderingen op jaarbasis bijwonen en verontschuldigen bij
afwezigheid;
-         zich actief inzetten in het woonproject: actieve participatie en zelforganisatie zijn essentieel voor het slagen
van het cohousingproject. Alle taken die verbonden zijn aan de voorbereiding, realisatie en bewoning van het
cohousingproject worden in de mate van het haalbare en wenselijke door de leden zelf vervuld (op onbezoldigde
wijze): gaande van het bijhouden van de financiën, het verzorgen van contacten met Stad Gent, met  andere
cohousinggroepen, tot het organiseren van informatiemomenten, het bijdragen aan de groepssfeer, de
organisatie van activiteiten, het creëren van gemeenschapsleven,… Deze taken worden waar wenselijk verricht
via werkgroepen;
-         het belang van het woonproject en de goede totstandkoming en de dagelijkse werking van het woonproject
in zijn geheel te laten primeren op louter individuele wensen of belangen;
-         de jaarlijkse lidmaatschapsbijdrage en het aandeel in de werkingsmiddelen betalen.
De leden of hun rechtsopvolgers kunnen op geen enkel ogenblik enig recht op de activa van de vereniging laten
gelden of uitoefenen. Zij hebben evenmin het recht om de door henzelf of hun rechtsvoorgangers gedane
inbrengen of stortingen terug te vorderen.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
27

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 10. Instapprocedure
Kandidaat-leden zijn zij die schriftelijk hun weloverwogen interesse uitdrukken om zich aan te sluiten bij het
project. Ze kunnen zich vinden in de basisbeginselen van het woonproject.
Kandidaat-leden kunnen lid worden als:
-         hun kandidatuur wordt aanvaard door de algemene vergadering (aangaande kandidaat-kopers en -
huurders van een wooneenheid stelt de algemene vergadering specifieke modaliteiten vast die in het reglement
van mede-eigendom van het woonproject worden opgenomen).
-         ze zich aansluiten bij de basisbeginselen van het woonproject (“basisbeginselen van Cohousing De
Schilders”) en de principes inzake mobiliteit (artikel 4 van de statuten en “mobiliteitsnota”) en zich ertoe verbinden
deze te  respecteren;
Kinderen worden automatisch lid van zodra ze de leeftijd van 16 jaar hebben bereikt en ze dit wensen.
Artikel 11. Uitstap
Het lidmaatschap is van onbepaalde duur. Het eindigt door uitstap via vrijwillig ontslag, uitsluiting en overlijden:
-         vrijwillig ontslag: het lid dat besluit het woonproject te verlaten, stelt de groep tijdens een algemene
vergadering of schriftelijk op de hoogte van de intentie om de vereniging te verlaten; de algemene vergadering
bepaalt de voorwaarden en modaliteiten hiervan in het regelement van mede-eigendom van het woonproject;
-         uitsluiting: hierover beslist de algemene vergadering (enkel voorkomend in uitzonderlijke gevallen); het lid
waarvan de uitsluiting wordt gevraagd heeft het recht gehoord te worden;
-         overlijden.
De uitstappende leden of hun rechtsopvolgers kunnen op geen enkel ogenblik enig recht op de activa van de
vereniging laten gelden of uitoefenen. Zij hebben evenmin het recht om de door henzelf of hun
rechtsvoorgangers gedane inbrengen of stortingen terug te vorderen.
Ontslag of uitsluiting belet niet dat het lid gehouden blijft tot de bijdragen of lidgelden die werden beslist of
opgeëist vóór de datum waarop het ontslag ingaat.
 
TITEL III. WERKINGSMIDDELEN
Artikel 12. Jaarlijkse lidmaatschapsbijdrage
Alle leden moeten jaarlijks hun lidmaatschapsbijdrage betalen. De algemene vergadering bepaalt het bedrag met
als maximum 100 euro per lid.
Artikel 13. Aandeel in de werkingsmiddelen
Om de kosten te dekken van de werking van de vereniging,  kan de algemene vergadering beslissen bijdragen
van de leden te vorderen.
 
TITEL IV. ORGANEN
ALGEMEEN
Artikel 14. Organen
De organen van de vereniging zijn :
·        de algemene vergadering
·        de raad van bestuur
·        werkgroepen
Artikel 15. Beslissingen - consensusprincipe
Alle beslissingen worden in principe in consensus genomen. Consensus wordt bereikt als er een oplossing wordt
gevonden waar iedereen zich kan in vinden, oftewel als  er geen tegenstemmen zijn. Als geen consensus bereikt
wordt door de raad van bestuur, wordt dit voorstel doorverwezen naar de gewone algemene vergadering. Ingeval
dit niet mogelijk is bij een voorstel op de algemene vergadering, kan dit voorstel doorverwezen worden naar een
buitengewone algemene vergadering.
Artikel 16. Verslagen
Van alle vergaderingen moet een schriftelijk verslag gemaakt worden. In uitzonderlijke gevallen (zoals omwille
van privacy) kan de toegang tot de bewuste informatie beperkt worden.
Artikel 17. Belangenvermenging
Indien een lid van een orgaan, rechtstreeks of onrechtstreeks, een belang van vermogensrechtelijke aard heeft
dat strijdig is met een beslissing of een verrichting die tot de bevoegdheid van het orgaan behoort, moet hij dit
meedelen aan het orgaan alvorens een beslissing wordt genomen.
De betrokkene dient zich te onthouden van de beraadslaging en eventuele stemming over de betreffende
aangelegenheid.
 
ALGEMENE VERGADERING
Artikel 18. Samenstelling
De algemene vergadering bestaat uit alle leden van de vereniging.
Artikel 19. Stemrecht
Elk lid beschikt over één stem.
Artikel 20. Bevoegdheden
Enkel de algemene vergadering is bevoegd voor :
·        het wijzigen van de statuten;
·        de benoeming en afzetting van de bestuurders;
·        de kwijting aan de bestuurders;
·        de goedkeuring van de begroting en van de jaarrekening;
·        het vastleggen van de jaarlijkse lidmaatschapsbijdrage en bijdragen in de werkingsmiddelen;

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
27

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

·        het verder uitwerken van de voorwaarden en modaliteiten van bijdragen in de werkingsmiddelen;
·        de ontbinding van de vereniging;
·        de aanvaarding / uitsluiting van een lid;
·        de bepaling van de modaliteiten bij uitstap van een lid wegens overlijden of overmacht;
·        de oprichting van werkgroepen, het verkiezen en ontslaan van de leden ervan, waarbij deze werkgroepen
steeds onderworpen blijven aan de beslissingen van de algemene vergadering;
·        de goedkeuring van elk contract of verbintenis die veroorzaakt dat een bedrag hoger dan 100 euro zal
worden uitgegeven;
·        beslissen over voorstellen waarover de raad van bestuur geen consensus bereikt;
·        het uitwerken van het reglement van mede-eigendom van het woonproject, met onder andere bepaling van
de voorwaarden en modaliteiten voor verkoop en gehele of gedeeltelijke verhuur van een wooneenheid, het
uitwerken van modaliteiten ter uitvoering van een anti-speculatieclausule;
·        het opstellen en wijzigen van een reglement van inwendige orde / een huishoudelijk reglement;
·        het opstellen en wijzigen van de basisbeginselen van het cohousingproject;
·        alle andere gevallen waarin de statuten dat vereisen.
Alles wat in de wet of de statuten niet is toegekend aan de algemene vergadering valt onder de bevoegdheid van
de raad van bestuur.
Artikel 21. Organisatie
De vereniging onderscheidt 2 soorten algemene vergaderingen:
-         de gewone algemene vergadering, waar besloten wordt in consensus;
-         de buitengewone algemene vergadering, waar besloten wordt bij stemming.
De raad van bestuur bepaalt plaats, datum, tijdstip van de vergaderingen, en een ontwerp van agenda. Ze stelt
een uitnodiging op die deze gegevens bevat en indien het een buitengewone algemene vergadering betreft,
duidelijke vermelding daarvan. De raad van bestuur kan deze taken delegeren aan een werkgroep
(proceswerkgroep), mits een bestuurder deel uitmaakt van deze werkgroep.
De uitnodiging wordt minstens acht dagen voorafgaand aan de datum van de algemene vergadering schriftelijk
aan de leden verstuurd (per e-mail volstaat).
Artikel 22. Volmachten
In een wooneenheid heeft een lid automatisch volmacht van haar/zijn afwezige medebewoner(s). Een lid kan
volmacht geven aan een lid van een andere wooneenheid van het woonproject. Elk aanwezig lid kan maximum
twee andere leden vertegenwoordigen door volmacht. Volmacht wordt schriftelijk gegeven, per e-mail volstaat.
Artikel 23. Werking gewone algemene vergadering
Elke algemene vergadering is een gewone algemene vergadering tenzij op de uitnodiging uitdrukkelijk is vermeld
dat er een buitengewone algemene vergadering bijeengeroepen wordt.
De algemene vergadering wordt bijeengeroepen in de volgende gevallen:
-         door de raad van bestuur of haar voorzitter;
-         wanneer één vijfde van de leden dit vraagt en agendapunten aanbrengt;
-         ten minste één keer per jaar in de eerste zes maanden na de afsluiting van het boekjaar zodat de
jaarrekening kan worden goedgekeurd.
In het tweede geval is de raad van bestuur verplicht de algemene vergadering binnen de dertig dagen bijeen te
roepen met op de agenda minstens de door de leden aangebrachte voorstellen.
Elk lid mag voorstellen toevoegen aan de agenda van een gewone algemene vergadering, indien deze minstens
vijf dagen voor de vergadering worden aangebracht. Op de algemene vergadering zelf kan een lid nog een
voorstel toevoegen aan de agenda indien alle aanwezige of vertegenwoordigde leden daarmee instemmen.
Om geldig te kunnen besluiten op de algemene vergadering moet minstens de helft van de leden aanwezig of
vertegenwoordigd zijn. Als dit quorum niet bereikt wordt, wordt een nieuwe gewone algemene vergadering
bijeengeroepen, waarop geen quorum meer is vereist. Deze tweede vergadering mag niet binnen de vijftien
dagen volgend op de eerste vergadering worden gehouden.
Over een statutenwijziging kan de algemene vergadering alleen op geldige wijze beraadslagen en besluiten
wanneer de bepalingen waarvoor een wijziging wordt voorgesteld uitdrukkelijk zijn vermeld in de oproeping en
wanneer ten minste twee derde van de leden op de vergadering aanwezig of vertegenwoordigd zijn.
Alle beslissingen worden in principe in consensus genomen. Consensus wordt bereikt als er geen tegenstemmen
zijn. Indien over een bepaald voorstel geen consensus bereikt wordt, en minstens één vijfde van de leden dit
verzoekt, wordt dit voorstel op de agenda van een buitengewone algemene vergadering geplaatst.
Artikel 24. Werking buitengewone algemene vergadering
De buitengewone algemene vergadering wordt bijeengeroepen door de raad van bestuur of haar voorzitter
binnen de dertig dagen na het verzoek om een voorstel door te verwijzen naar een buitengewone algemene
vergadering. De buitengewone algemene vergadering mag niet binnen de acht dagen volgend op de voorgaande
vergadering worden gehouden.
Een voorstel wordt enkel op de agenda van een buitengewone algemene vergadering geplaatst indien over een
bepaald voorstel geen consensus bereikt werd op de gewone algemene vergadering, en minstens één vijfde van
de leden dit verzoekt.
Om geldig te kunnen besluiten op de buitengewone algemene vergadering moet minstens twee derde van de
leden aanwezig of vertegenwoordigd zijn. Als dit quorum niet bereikt wordt, wordt een nieuwe buitengewone
algemene vergadering bijeengeroepen, waarop geen quorum meer vereist is. Deze tweede vergadering mag niet
binnen de vijftien dagen volgend op de eerste vergadering worden gehouden.
Op een buitengewone algemene vergadering worden beslissingen genomen met twee derde meerderheid van
stemmen.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
27

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Over een statutenwijziging kan de buitengewone algemene vergadering alleen op geldige wijze beraadslagen en
besluiten wanneer de bepalingen waarvoor een wijziging wordt voorgesteld uitdrukkelijk zijn vermeld in de
oproeping en wanneer ten minste twee derde van de leden op de vergadering aanwezig of vertegenwoordigd
zijn. Een wijziging kan alleen worden aangenomen met een meerderheid van twee derde van de aanwezige of
vertegenwoordigde leden. Wanneer de wijziging evenwel betrekking heeft op het doel of op de doeleinden
waarvoor de vereniging is opgericht, kan zij alleen worden aangenomen bij consensus.
Artikel 25. Anti-speculatieclausule
De sociale en kleinschalige insteek van het cohousingproject en de selectie van kandidaat-leden zijn gericht op
lange-termijn engagement: eigendom en/of bewoning van een wooneenheid in het project dient gepaard te gaan
met de intentie om deze langdurig te bewonen en met de inzet om bij te dragen tot een geslaagd en aangenaam
woonproject. Om eventuele speculatie tegen te gaan, zullen de nodige voorzieningen getroffen worden door de
algemene vergadering waardoor bij een verkoop van een wooneenheid na de voorlopige oplevering of aankoop
ervan, een substantieel deel van de gerealiseerde meerwaarde zal worden afgeroomd ten gunste van de vzw.
 
RAAD VAN BESTUUR
Artikel 26. Samenstelling
De vereniging wordt bestuurd door een raad van bestuur bestaande uit ten minste drie bestuurders.
De bestuurders worden benoemd door de algemene vergadering voor een termijn van ten hoogste twee jaar. De
algemene vergadering kan bij langdurige afwezigheid van een bestuurder een plaatsvervangend bestuurslid
aanduiden. De algemene vergadering kan de bestuurders te allen tijde ontslaan. De uittredende bestuurders zijn
herbenoembaar.
Een bestuurder kan vrijwillig ontslag nemen. Zij brengt dan de voorzitter schriftelijk en gemotiveerd op de hoogte
van haar ontslag. 
Zowel in het geval het bestuurslid ontslagen wordt of zelf ontslag neemt, wordt haar/zijn taak overgenomen door
de vervanger totdat er een nieuw bestuurslid is verkozen.
De raad kiest onder haar leden een voorzitter en eventueel een secretaris en een penningmeester.
De bestuurders oefenen hun mandaat onbezoldigd uit.
Artikel 27. Organisatie van de raad van bestuur
De raad van bestuur wordt bijeengeroepen door minstens twee effectieve bestuurders, zo vaak als het belang
van de vereniging het vereist. Bij afwezigheid van de voorzitter beslist de raad van bestuur wie hem/haar
vervangt.
De bijeenroeping gebeurt per e-mail, (behalve bij dringendheid) ten minste acht dagen op voorhand, en vermeldt
plaats, uur en agenda.
De raad van bestuur kan alleen besluiten nemen als ten minste de meerderheid van de bestuursleden aanwezig
zijn. Een plaatsvervangend bestuurslid heeft dezelfde rechten en plichten als een effectief bestuurslid. De raad
van bestuur beslist bij consensus. Voorstellen waarover geen consensus bereikt wordt, worden ter beslissing
voorgelegd aan algemene vergadering.
De raad van bestuur kan haar bijeenroeping en werking nader regelen in het huishoudelijk reglement.
Artikel 28. Bevoegdheden
De raad van bestuur beheert de belangen van de vereniging. Zij is bevoegd om alle rechtshandelingen te
verrichten die dienstig of noodzakelijk zijn voor het verwezenlijken van het doel van de vereniging, voor zover
deze door de wet of de statuten niet aan de algemene vergadering worden voorbehouden. De raad van bestuur
roept de algemene vergadering bijeen en stelt de agenda op. De raad van bestuur kan deze taak delegeren aan
een werkgroep (proceswerkgroep).
De raad van bestuur kan een deel van haar bevoegdheden delegeren aan één of meer bestuurders of niet-
bestuurders, in het bijzonder voor wat betreft het dagelijkse beheer van de vereniging. Deze overdracht kan geen
betrekking hebben op het algemeen beleid van de vereniging of de algemene bestuursbevoegdheid van de raad
van bestuur.
De gemachtigden aan wie de raad van bestuur bevoegdheden delegeert zijn aangeduid door de raad van
bestuur. Zij kunnen ten allen tijde ontslag nemen of afgezet worden door de raad van bestuur.
Artikel 29. Vertegenwoordiging
De raad van bestuur vertegenwoordigt als college de vereniging in alle gerechtelijke en buitenrechterlijke
handelingen. Een vervangend bestuurslid vertegenwoordigt in de raad van bestuur en daarbuiten geldig in de
plaats van een effectief bestuurslid.
De vereniging kan daarnaast ook geldig vertegenwoordigd worden op volgende wijze:
- door één bestuurder of door twee bestuurders (die dan gezamenlijk optreden),
- of door een bijzondere gevolmachtigde aangesteld door de raad van bestuur.
In deze gevallen verantwoorden de vertegenwoordigers van de vereniging hun vertegenwoordigings-
bevoegdheid tegenover derden door respectievelijk voorlegging van een beslissing van de raad van bestuur
ofwel van de volmacht.  
Artikel 30. Niet aansprakelijkheid
De bestuurders zijn alleen verantwoordelijk voor de vervulling van de hun opgedragen taak en voor de fouten in
hun bestuur. De bestuurders en personen die met het dagelijks bestuur zijn belast zijn niet persoonlijk
aansprakelijk voor de verbintenissen van de vereniging.

WERKGROEPEN
Artikel 31. Oprichten van werkgroepen
De algemene vergadering mag werkgroepen benoemen. De leden van een werkgroep worden verkozen tijdens

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
27

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

de algemene vergadering en mogen ook externen zijn. De algemene vergadering kan leden van werkgroepen
ontslaan.
Artikel 32. Taken
Een werkgroep kan twee functies hebben. Ten eerste kan een werkgroep zorgen voor de dagelijkse handelingen
van de vzw die in principe geen interventie behoeven van de raad van bestuur en/of algemene vergadering. Ten
tweede kan een werkgroep zich toeleggen op specifieke deelgebieden van het woonproject, waarrond de
werkgroep dan voorstellen formuleert naar de algemene vergadering toe. De algemene vergadering zal de
bevoegdheden van de werkgroepen verder specifiëren.
Artikel 33. Werking
De werkgroep heeft een specifieke taak en kan een tijdelijk bestaan hebben. Niet-limitatieve voorbeelden hiervan
zijn financiën, juridische zaken, groepsuitbreiding, proces, groepsvorming,…
Elke werkgroep komt autonoom samen om haar onderwerp in detail te bespreken en uit te werken in het belang
van het project. Werkgroepen nemen geen beslissingen, maar formuleren aanbevelingen en voorstellen. De
aanbevelingen en besluiten van de werkgroep worden uiteengezet op de algemene vergadering, en bekrachtigd
of aangepast.
Leden van werkgroepen zetten zich onbezoldigd in voor het project.
 
TITEL V. BOEKJAAR - JAARREKENINGEN - CONTROLE
Artikel 34. Boekjaar
Het boekjaar van de vereniging loopt van 1 januari tot en met 31 december. Het eerste boekjaar van de
vereniging loopt van de oprichting tot 31 december 2014.
Artikel 35. Jaarrekening en controle
Tijdens de eerste zes maanden van elk jaar, op een datum vastgelegd door de raad van bestuur, legt deze de
jaarrekening van het voorbije boekjaar ter goedkeuring voor aan de algemene vergadering. Deze algemene
vergadering benoemt bestuurders en eventueel commissarissen, en spreekt zich uit over de kwijting van
bestuurders en commissarissen.

TITEL VI. ONTBINDING
Artikel 36. Ontbinding door de algemene vergadering
Onverminderd ontbinding door de rechtbank, kan de algemene vergadering de ontbinding van de vereniging
uitspreken. Dit kan alleen onder dezelfde voorwaarden als die welke betrekking hebben op de wijziging van het
doel of de doeleinden van de vereniging. De algemene vergadering stelt dan tevens één of meer vereffenaars
aan overeenkomstig de wet.
Artikel 37. Netto-actief
Bij ontbinding worden de activa, na vereffening van de schulden, aan een vereniging met een gelijkaardig doel
geschonken.
Voor alles waarin hier niet uitdrukkelijk is voorzien, blijft de Wet van 27 juni 1921 als gewijzigd door de Wet van 2
mei 2002, de Wet van 16 januari 2003 en de Programmawetten van 22 december 2003 en 9 juli 2004 gelden.
Opgesteld te Gent op 2 december 2013 op twee originele exemplaren.

VZW COHOUSING DE SCHILDERS
BENOEMING BESTUURSLEDEN:
De algemene vergadering is op 3 december 2013 met eenparigheid van stemmen overgegaan tot de benoeming
van volgende personen als bestuurslid:
·        Leen Merckx, Kerkstraat 14B, 9860 Oosterzele als bestuurder;
·        Juanita Rys, Koningsdal 39,te Gent als bestuurder;
·        An Gordier, Laurent Delvauxstraat 11, 9000 Gent als bestuurder.
De bestuurders oefenen hun bevoegdheden zoals deze vermeld staan in de statuten collegiaal uit.
De vereniging kan daarnaast ook geldig vertegenwoordigd worden op volgende wijze:
- door één bestuurder of door twee bestuurders (die dan gezamenlijk optreden),
- of door een bijzondere gevolmachtigde aangesteld door de raad van bestuur.
In deze twee gevallen verantwoorden de vertegenwoordigers van de vereniging hun
vertegenwoordigingsbevoegdheid tegenover derden door respectievelijk voorlegging van een beslissing van de
raad van bestuur ofwel van de volmacht. 
Binnen de Raad van Bestuur werden volgende functies toegewezen:
·        Voorzitter: Leen Merckx
·        Penningmeester: An Gordier
Opgesteld te Gent, 2 december 2013.
 
 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
27

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 


