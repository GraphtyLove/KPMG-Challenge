





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Climate Express vzw

(afgekort) :

Rechtsvorm : Vereniging zonder winstoogmerk

Zetel : Charles Demeerstraat 103

1020

België

Onderwerp akte : Oprichting

Brussel (Laken (Brussel))

Climate Express
VOORAF
Tussen ondergetekenden, zijnde natuurlijke personen:
     Mevr. Natalie Eggermont, wonende te Charles Demeerstraat 103, 1020 Laken, geboren op 30/09/1988 te
Leuven
     Mr. Pieter Becuwe, wonende te Stropstraat 71, 9000 Gent, geboren op 06/12/1988 te Roeselare
     Mr. Peter Baeyens, wonende te Meersstraat 42 (/101) 9000 Gent , geboren op 25/05/1986 te Brussel-Stad
Wordt overeengekomen een vereniging zonder winstoogmerk op te richten overeenkomstig de Wet van 21 juni
1921, onder de volgende voorwaarden en omstandigheden, waarvan de statuten als volgt luiden:
Titel I: NAAM//ZETEL//DOEL//DUUR
 
Art. 1       De vereniging draagt de naam Climate Express V.Z.W, afgekort Climex vzw.
Art. 2       De zetel van de vereniging is gevestigd te Charles Demeerstraat 103, 1020 Laken en ressorteert onder
het gerechtelijk arrondissement Brussel. De plaats van vestiging kan bij eenvoudige beslissing van de Raad van
Bestuur worden gewijzigd binnen dit arrondissement.
Art. 3       De vereniging stelt zich tot doel te streven naar een wereld met sociale rechtvaardigheid in balans met
de draagkracht van de aarde. Dit is een wereld waarin gelijkwaardigheid, solidariteit en respect heersen voor
mensen onderling, voor de toekomstige generaties en voor de grenzen van de natuur. Hiertoe zal de vereniging
onder meer volgende activiteiten ontwikkelen: we mobiliseren individuen en organisaties om actie te voeren en
sensibiliseren mensen. De vereniging kan alle handelingen stellen die rechtstreeks en onrechtstreeks verband
houden met haar doel, met inbegrip van bijkomstige commerciële en winstgevende activiteiten binnen wat
wettelijk is toegelaten en waarvan de opbrengsten te allen tijd volledig zullen worden bestemd voor haar doel.
Art. 4       De vereniging wordt voor onbepaalde duur opgericht en kan op elk moment ontbonden worden.

 
 
 
Titel II: DE LEDEN
 
Art. 5        
§1 De vereniging telt minimum 3 leden. Er is geen maximumaantal bepaald. De oprichters zijn de eerste
effectieve leden.
§2 Iedere natuurlijke persoon, rechtspersoon of organisatie kan zich kandidaat stellen als effectief lid. De
Algemene Vergadering beslist over de aanvaarding van kandidaten als effectieve leden. De beslissing wordt
genomen met een meerderheid van stemmen van de aanwezige en vertegenwoordigde effectieve leden van de
Climate Express.

 *14308419*
Neergelegd
22-09-2014

0562882684

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/0

9/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

§3 De maximum ledenbijdrage is 150 EUR. De bijdrage wordt vastgesteld door de algemene vergadering.
§4 Er wordt een elektronische lijst bewaard van alle effectieve leden door de raad van bestuur. Het lidmaatschap
blijkt uit dit register.
§5 De raad van bestuur wordt belast met het inschrijven, het bijhouden en het aanpassen van het ledenregister
ten gevolge van toetreding, de uittreding of uitsluiting van leden.
§6 De rechten en plichten van de toegetreden leden worden ingeschreven in een huishoudelijk reglement. 
§7 De vereniging kan effectieve en toegetreden leden tellen.
§8 De volheid van het lidmaatschap, met inbegrip van het stemrecht op de algemene vergadering, komt
uitsluitend toe aan de effectieve leden. Effectieve leden zijn diegenen wiens naam is vermeld in het ledenregister
dat op de zetel van de vereniging wordt bijgehouden. De wettelijke bepalingen zijn enkel op de effectieve leden
van toepassing.
 
Art. 6       Elk lid kan ten allen tijde uit de vereniging treden door schriftelijke of mondelinge kennisgeving aan de
raad van bestuur. Het ontslag zal één maand na  deze kennisgeving ingaan.
Art. 7       Als een lid in strijd handelt met de doelstellingen van de vereniging en/of haar statuten, kan diens
lidmaatschap, op voorstel van de raad van bestuur of op verzoek van minstens 1/5 van alle effectieve leden
worden beëindigd. Er is een beslissing met een 2/3 meerderheid van de stemmen van de aanwezige of de
vertegenwoordigde werkende leden vereist. Het lid waarvan de beëindiging van het lidmaatschap wordt
voorgesteld, heeft het recht gehoord te worden.
Art. 8        
§1 Geen enkel lid kan aanspraak maken op de activa van de vereniging op grond van de loutere hoedanigheid
van lid. Deze uitsluiting van rechten op de activa geldt te allen tijde, tijdens het lidmaatschap, bij beëindiging van
het lidmaatschap om wat voor reden dan ook, bij ontbinding van de vereniging enz.
§2 Toegetreden leden zijn enkel aangesloten om te genieten van de activiteiten van de vereniging. Ze hebben
geen stemrecht op de algemene vergadering.
§3 Met de term lid wordt uitdrukkelijk verwezen naar de effectieve leden.
Titel III: De organen van de Climate Express
 
Art. 9       De Climate Express bestaat uit de raad van bestuur en de algemene vergadering.
 
Art. 10    
§1    De algemene vergadering is het hoogste bestuursorgaan van de Climate Express. Ze is samengesteld uit
alle effectieve leden en de partnerorganisaties en wordt voorgezeten door de voorzitter van de raad van bestuur.
Elk lid beschikt over één stem. Een lid kan zich laten vertegenwoordigen door een ander lid of door een derde op
de algemene vergadering mits een schriftelijke volmacht. Een lid kan evenwel slechts één ander lid
vertegenwoordigen.
§2    De algemene vergadering is bevoegd voor:
1°     De goedkeuring van de statuten;
2°     De goedkeuring van een wijziging van de statuten;
3°      De benoeming en afzetting van bestuurders;
4°     De benoeming en afzetting van commissarissen & het vastleggen van een eventuele bezoldiging;
5°     Kwijting verlenen aan bestuurders en commissarissen;
6°     Goedkeuring van de begroting en de rekeningen;
7°      De ontbinding van de V.Z.W.;
§3    De algemene vergadering wordt via elektronische post bijeengeroepen door de voorzitter of ondervoorzitter
van de raad van bestuur telkens het doel van de vereniging het vereist. Zij moet tenminste eenmaal per jaar
worden bijeengeroepen voor het goedkeuren van de rekeningen van het afgelopen jaar en voor de begroting van
het komend jaar. De beslissingen van de algemene vergadering worden ten laatste een maand na de
bijeenkomst ter kennis gebracht aan de leden via elektronische post. Derden kunnen het verslag steeds
opvragen bij de raad van bestuur.
§4 De algemene vergadering vaardigt alle huishoudelijke reglementen uit die ze nodig acht.
Art. 11    
§1    De raad van bestuur vergadert zo dikwijls als het belang van de vereniging het vereist en minimum om de
drie weken. De raad van bestuur bestaat ten minste uit drie leden. Er is geen maximum aantal bestuurders
bepaald. Alle bestuurders moeten lid zijn van de vereniging.
§2    De bestuurders worden benoemd door de algemene vergadering met een gewone meerderheid ongeacht
het aantal aanwezige en/of vertegenwoordigde leden. De duur van het mandaat wordt bepaald door de algemene
vergadering. Tussentijds benoemde bestuurders zijn slechts verkozen voor de rest van de duur van het mandaat.
§3    De bestuurders oefenen hun mandaat kosteloos uit.
§4    De bestuurders kunnen te allen tijde worden ontslagen door de Algemene Vergadering die daarover beslist
bij tweederde meerderheid van de stemming van de aanwezige of vertegenwoordigde leden. Ieder lid van de
Raad van Bestuur kan zelf ook ontslag nemen door kennisgeving via e-mail aan de voorzitter van de raad van
bestuur.  Een bestuurder is verplicht om na zijn ontslag zijn opdracht verder te vervullen totdat redelijkerwijze in
zijn vervanging kan worden voorzien.
§5    De raad van bestuur heeft de volgende bevoegdheden ;
1°  De raad van bestuur is bevoegd om alle handelingen van intern bestuur te verrichten die nodig of dienstig zijn
tot verwezenlijking van het doel van de vereniging, met uitzondering van die handelingen waarvoor volgens de
wet of de statuten de Algemene Vergadering bevoegd is.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/0

9/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

2°  Onverminderd de verplichtingen die voortvloeien uit collegiaal bestuur, met name overleg en toezicht, kan de
raad van bestuur zijn bevoegdheden voor bepaalde handelingen en taken op zijn verantwoordelijkheid
overdragen aan een van de bestuurders.  Zodanige verdeling van taken kan aan derden niet worden
tegengeworpen, zelfs niet nadat ze zijn openbaar gemaakt.  Niet-naleving ervan brengt wel de interne
aansprakelijkheid van de betrokken bestuurder(s) in het gedrang.
3°  De raad van bestuur vertegenwoordigt als college de vereniging in alle handelingen in en buiten rechte. 
4°  De raad van bestuur of de bestuurders die de vereniging vertegenwoordigen kunnen gevolmachtigden van de
vereniging aanstellen.  Alleen bijzondere en beperkte volmachten voor bepaalde of een reeks bepaalde
rechtshandelingen zijn geoorloofd.  De gevolmachtigden verbinden de vereniging binnen de perken van de hun
verleende volmacht waarvan de grenzen wel  tegenstelbaar zijn aan derden overeenkomstig wat geldt inzake
lastgeving.
5°  De benoeming van de leden van de raad van bestuur en van de personen gemachtigd om de vereniging te
vertegenwoordigen en hun ambtsbeëindiging wordt openbaar gemaakt door neerlegging in het
verenigingsdossier ter griffie van de rechtbank van koophandel en van een uittreksel daarvan bestemd om in de
Bijlagen in het Belgisch Staatsblad te worden bekendgemaakt.
§6    De raad van bestuur wordt voorgezeten door de voorzitter. In geval van afwezigheid of belet van de
voorzitter wordt deze vervangen door een van de bestuurders. De vergadering wordt gehouden op de zetel van
de vereniging, in elke andere plaats in België aangewezen in de elektronische oproepingsbrief of via tele-
conferentie.
§7    De besluiten worden genomen bij meerderheid van de aanwezige bestuurders.
1°  De stemmingen hebben plaats met opgeheven hand, tenzij de meerderheid beslist geheim te stemmen. De
geheime stemming is in ieder geval verplicht telkens het om personen gaat. De voorzitter wijst in dat geval twee
stemopnemers aan.
2°  Bij staking van stemmen, heeft de voorzitter dan wel de bestuurder die de vergadering voorzit,
doorslaggevende stem. De blanco en ongeldige stemmen bij geheime stemming en de onthoudingen worden niet
in aanmerking genomen voor de berekening van de meerderheid.
§8    Van de raad van bestuur worden notulen opgemaakt. Ze worden binnen de 7 dagen na de vergadering
verstuurd aan de leden en ter goedkeuring voorgelegd op de eerstvolgende vergadering. De notulen worden
elektronisch bewaard.
§9    Belangenvermenging
1°  Indien een bestuurder, rechtstreeks of onrechtstreeks een (persoonlijk) belang van vermogensrechtelijke aard
heeft dat strijdig is met een beslissing of een verrichting die tot de bevoegdheid behoort van de Raad van
Bestuur, moet hij dit meedelen aan de andere bestuurders voor dat de Raad van Bestuur een besluit neemt.
2°  De bestuurder met het tegenstrijdige belang, verwijdert zich uit de vergadering en onthoudt zich van de
beraadslaging en de stemming over de aangelegenheid waarop het betrekking heeft.
§10De bestuurders zijn niet persoonlijk verbonden door de verbintenissen van de vereniging.
§11Tegenover de vereniging en tegenover derden is hun verantwoordelijkheid beperkt tot de vervulling van de
hun gegeven opdracht overeenkomstig het gemeen recht, het bepaalde in de wet en in de statuten en zijn ze
aansprakelijk voor de tekortkomingen in hun (dagelijks) bestuur.
 
Art. 12   De bevoegdheden die wettelijk toekomen aan de algemene vergadering of de raad van bestuur mogen
niet overgedragen worden aan een ander orgaan van de vereniging of aan een derde.
Titel IV:  Rekeningen en begroting
Art. 13    
§1    Het boekjaar van de vereniging loopt van 1 januari tot 31 december.
§2    De raad van bestuur sluit de rekeningen over het voorbije boekjaar af en bereidt de begroting van het
komend boekjaar voor. Beide worden ter goedkeuring op de algemene vergadering voorgelegd die wordt
gehouden binnen zes maanden na afsluiting van het boekjaar.
Titel V: Ontbinding
 
Art. 14    
§1    De vereniging kan nooit gehouden zijn tot méér dan het totaal van haar netto-actief.
§2    In geval van vrijwillige ontbinding, zal de Algemene Vergadering één of meer vereffenaars aanstellen en hun
bevoegdheden bepalen.
§3    De bestemming van de activa, na vereffening van de schulden, zal bepaald worden door de Algemene
Vergadering, maar dient in ieder geval tot een belangeloze doelstelling te worden aangewend.
 
Art. 15   Voor alles wat in deze statuten niet is voorzien, blijft de wet van 27 juni 1921, zoals gewijzigd door de
wet van 2 mei 2002 toepasselijk.
 
Aldus opgemaakt en aangenomen op 20 augustus 2014 te Brussel,
 
De Voorzitter,                                                   De Vice-voorzitter,                                        De Secretaris,
 
Natalie Eggermont                                         Pieter Becuwe                                                  Peter Baeyens
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/0

9/
20

14
 - 

An
ne

xe
s 

du
 M

on
ite

ur
 b

el
ge

 


