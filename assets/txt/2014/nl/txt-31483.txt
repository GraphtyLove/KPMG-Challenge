





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Vrienden van Wolf

(afgekort) : Wolf

Rechtsvorm : Vereniging zonder winstoogmerk

Zetel : Hoogstraat 55

9820

België

Onderwerp akte : Oprichting

Merelbeke

De ondergetekenden,
 
1. Pauwels, Yann, Biekorfstraat 37, 9000 Gent
2. Pauwels, Catherine, Hoogstraat 55, 9820 Merelbeke
3. Pauwels, Marc, Lieskensakker 15, 9080 Lochristi
4. Van de Vyver, Bart, Hoogstraat 55, 9820 Merelbeke
 
verklaren bij deze akte een vereniging zonder winstoogmerk op te richten, overeenkomstig de wet van 27 juni
1921, gewijzigd door de wet van 2 mei 2002 en gewijzigd door de wet van 16 januari 2003 (hierna de "VZW-
wet"), met de hiernavolgende statuten.
 
Titel I   Naam – Zetel – Doel - Duur
 
Artikel 1 - Benaming
 
De vereniging draagt de naam “Vrienden van Wolf".
Deze naam moet steeds door de woorden “vereniging zonder winstoogmerk" of de afkorting “VZW”, of in het
Frans “association sans but lucratif” of de afkorting “ASBL", worden voorafgegaan of gevolgd.
De vereniging behoudt zich het recht voor om in al de akten, facturen, aankondigingen, uitgaven en andere
stukken, uitgaande van de vereniging de verkorte benaming “Wolf" te gebruiken.
 
Artikel 2 - Zetel
 
De vereniging is gevestigd te Hoogstraat 55, 9820 Merelbeke. De vereniging ressorteert onder het gerechtelijk
arrondissement Oost-Vlaanderen.  Alle stukken voorgeschreven door de VZW-wet worden neergelegd in het
dossier bijgehouden op de griffie van de rechtbank van koophandel van het voornoemd gerechtelijk
arrondissement.
 
Artikel 3 - Doel
 
§ 1 De vereniging stelt zich tot doel: de levenskwaliteit verbeteren van personen met een fysische, mentale,
motorische, psychische of sociaal-economische beperking.
 
§ 2 De vereniging tracht het in paragraaf 1 van dit artikel omschreven doel te bereiken door ondermeer:
a) Het ondersteunen van allerhande projecten, aangepast aan de doelgroep, die hun integratie in de valide
maatschappij bevorderen;

 *14310033*
Neergelegd
25-10-2014

0565941649

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

b) Het verwerven van fondsen, al dan niet onder haar leden, om haar doel te bereiken en desgevallend in het
licht hiervan bepaalde projecten te ontwikkelen. 
 
§ 3 De vereniging kan meer algemeen alle middelen aanwenden die tot de verwezenlijking van het doel
rechtstreeks en/of onrechtstreeks bijdragen.
De vereniging kan ter uitvoering van wat hierboven bepaald is, ondermeer alle eigendommen en/of zakelijke
rechten verwerven, in huur nemen, verhuren, personeel aanwerven, rechtsgeldige overeenkomsten sluiten,
fondsen inzamelen, kortom alle activiteiten uitoefenen en/of laten uitoefenen die haar doel rechtvaardigen.
 
§ 4 In het kader van het realiseren van haar doel, kan de vereniging zelfs daden van koophandel stellen doch
slechts op bijkomstige wijze.
 
Artikel 4 - Duur
 
De vereniging wordt opgericht voor onbepaalde duur. Zij kan ten allen tijde ontbonden worden.
 
Titel II    Lidmaatschap
 
Artikel 5 - Soorten leden
 
§ 1 De vereniging bestaat uit werkende leden (hierna genoemd leden) en toegetreden leden.
 
§ 2 De vereniging telt tenminste drie leden.
 
§ 3 De volheid van het lidmaatschap, met inbegrip van het stemrecht op de algemene vergadering, komt
uitsluitend toe aan de leden en niet aan de toegetreden leden.
 
§ 4 De toegetreden leden hebben enkel de rechten en verplichtingen hen toebedeeld door deze statuten. De
statutaire bepalingen dienaangaande kunnen zonder consultatie of akkoord van de toegetreden leden worden
gewijzigd.
 
§ 5 De leden en toegetreden leden kunnen nooit persoonlijk aansprakelijk gesteld worden voor de door de
vereniging aangegane verbintenissen.
 
Artikel 6 - Toetredingsvoorwaarden
 
§ 1 Als lid kan tot de vereniging toetreden, iedere natuurlijke of rechtspersoon die door de Raad van Bestuur met
een twee derde meerderheid als zodanig wordt aanvaard.
De Raad van Bestuur zal zich bij het nemen van haar beslissing houden aan de voorschriften, zoals die
desgevallend zijn opgenomen in een huishoudelijk reglement.
 
§ 2 Als toegetreden lid kunnen tot de vereniging toetreden, iedere natuurlijke of rechtspersoon die door de Raad
van Bestuur met een gewone meerderheid als zodanig wordt aanvaard omwille van de band die deze persoon
met de vereniging heeft.
De Raad van Bestuur zal zich bij het nemen van haar beslissing houden aan de voorschriften, zoals die
desgevallend zijn opgenomen in een huishoudelijk reglement.
 
§ 3 Verzoeken om toetreding dienen uitsluitend schriftelijk aan de Raad van Bestuur te worden gericht, onder
vermelding van naam, voornamen, en adres of indien het een rechtspersoon betreft naam, rechtsvorm en adres
van de maatschappelijke zetel van de verzoeker en onder vermelding van de elementen waarom de verzoeker
meent in aanmerking te komen als lid of toetredend lid.
De Raad van Bestuur beslist omtrent de al dan niet toelating tot de vereniging uiterlijk drie maanden nadat het
verzoek hem heeft bereikt en geeft hieromtrent schriftelijk bericht aan de verzoeker.
 
§ 4 Slechts indien de Raad van Bestuur de toetreding van een kandidaat-lid weigert, moet hij zijn motivering
kenbaar maken aan de verzoeker. Tegen zijn beslissing staat enkel voor een kandidaat-lid beroep open bij de
eerstvolgende algemene vergadering. Dit beroep moet worden ingediend bij de Raad van Bestuur binnen de
maand na de kennisgeving van de weigering.
 
Artikel 7 - Lidgeld
 
§ 1 De werkende leden betalen een jaarlijkse bijdrage van 25 euro. Dit bedrag kan jaarlijks gewijzigd worden op
de Algemene Vergadering. Bij niet betalen hebben de werkende leden geen stemrecht op de Algemene
Vergadering.
 
§ 2 De toegetreden leden betalen geen lidgelden en hebben geen stemrecht bij uitnodiging op de algemene
vergadering.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 8 – Plichten van de leden
 
De leden en toegetreden leden van de vereniging zijn verplicht:
 
a. de statuten en het huishoudelijk reglement (als er een is) van de vereniging alsook de besluiten van haar
organen na te leven;
 
b. de belangen van de vereniging of één van haar organen niet te schaden;
 
De leden verbinden er zich formeel toe om zich in hun gedragingen door de bovengenoemde principes te laten
leiden en geen daden te stellen of na te laten te stellen welke strijdig zijn met het maatschappelijk doel van de
vereniging of die de vereniging of de principes die zij nastreeft op enige wijze schaden.
 
Artikel 9 - Ontslag – uitsluiting – overlijden van leden en toegetreden leden
 
§ 1 Het lidmaatschap is van onbepaalde duur en eindigt door vrijwillig ontslag, uitsluiting of overlijden.
 
§ 2 Elk lid of toegetreden lid kan te allen tijde vrijwillig ontslag nemen uit de vereniging mits het opsturen van een
gewone ontslagbrief, geadresseerd aan de voorzitter van de Raad van Bestuur. Het ontslag heeft uitwerking 10
werkdagen na het verzenden van het schrijven.
 
§ 3 Een lid of toegetreden lid dat zijn bijdrage niet betaalt wordt geacht ontslag te nemen.
 
§ 4 Een lid kan slechts worden uitgesloten door de algemene vergadering en met een meerderheid van twee
derden van de stemmen.
In afwachting van de beslissing omtrent de uitsluiting van een lid, kan de Raad van Bestuur het lidmaatschap
schorsen van de persoon die
                         a.   de verplichtingen, opgelegd aan de leden in artikel 8, op ernstige wijze schendt;
                         b.   ondanks schriftelijke aanmaning, in gebreke blijft zijn financiële en/of administratieve
verplichtingen tegenover de vereniging na te komen;
 
De schorsing zal per aangetekende brief worden meegedeeld aan het betrokken lid. Zij kan maximaal zes weken
duren, binnen welke termijn de algemene vergadering moet bijeenkomen om over de uitsluiting te beslissen. Op
deze bijeenkomst van de algemene vergadering behoudt het betrokken lid al zijn lidmaatschapsrechten. Besluit
de algemene vergadering niet tot uitsluiting over te gaan, dan vervalt van rechtswege de schorsing van het lid en
wordt deze geacht nooit te hebben plaatsgehad.
 
De Raad van Bestuur beslist soeverein over de uitsluiting of schorsing van een toegetreden lid, zonder zijn
beslissing te moeten motiveren.
 
§ 5 Het lidmaatschap van een lid of een toegetreden lid eindigt automatisch door het overlijden van de natuurlijke
persoon, of ingeval van een rechtspersoon, door haar ontbinding, fusie, splitsing of faillissement.
 
§ 6 Ontslagnemende of uitgesloten leden of toegetreden leden en hun rechtsopvolgers hebben geen deel in het
vermogen van de vereniging en kunnen nooit teruggave of vergoeding vorderen van gestorte bijdragen of gedane
inbrengen.
 
Titel III    Algemene vergadering
 
Artikel 10 - Samenstelling algemene vergadering
 
§ 1 De algemene vergadering is samengesteld uit alle leden. Wanneer zij dit wensen, kunnen ook toegetreden
leden aanwezig zijn, doch zij bezitten uitsluitend een raadgevende stem.
 
§ 2 De algemene vergadering wordt voorgezeten door de voorzitter van de Raad van Bestuur, of bij afwezigheid
door de co-voorzitter of ondervoorzitter en bij afwezigheid van voornoemde personen, door de oudste aanwezige
bestuurder.
 
§ 3 Een lid kan zich door een ander lid laten vertegenwoordigen. Elk lid kan evenwel slechts één ander lid
vertegenwoordigen.
 
§ 4 Elk lid beschikt over één stem op de algemene vergadering
 
Artikel 11 - Bevoegdheden algemene vergadering
 
De algemene vergadering is uitsluitend bevoegd voor
1. de wijziging van de statuten;
2. de benoeming en afzetting van de bestuurders;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

3. desgevallend, de benoeming en de afzetting van de commissarissen en de bepaling van hun bezoldiging
ingeval een bezoldiging wordt toegekend;
4. de kwijting aan de bestuurders en de commissarissen;
5. de goedkeuring van de rekeningen en begroting;
6. de vrijwillige ontbinding van de vereniging;
7. de uitsluiting van een lid;
8. de omzetting van de vereniging in een vennootschap met een sociaal oogmerk;
9. alle gevallen waarin onderhavige statuten dat vereisen.
 
Artikel 12 - Bijeenroeping – beraadslaging - stemming
 
§ 1 Er zal jaarlijks een algemene vergadering worden gehouden op dag en uur te bepalen door de Raad van
Bestuur maar uiterlijk binnen de zes maanden na het afsluiten van het boekjaar.
Deze jaarlijkse algemene vergadering zal minimaal volgende agendapunten omvatten:
                           -   Jaarverslag van de Raad van Bestuur door de voorzitter
                           -   Verslag van de penningmeester
                           -   Goedkeuring van de jaarrekening
                           -   Goedkeuring van de begroting van volgend jaar
                           -   Kwijting aan de bestuurders en commissarissen
                           -   Benoeming en ontslag van bestuurders.
 
§ 2 Buitengewone algemene vergaderingen kunnen bijeengeroepen worden op initiatief van de Raad van
Bestuur telkens als het doel of het belang van de vereniging zulks vereist en moeten worden bijeengeroepen
door de Raad van Bestuur telkens wanneer één vijfde van de leden erom vragen.
 
§ 3 De bijeenroeping van alle leden en toegetreden leden geschiedt ten minste vijftien dagen voor de vergadering
uitsluitend per mail zowel voor de gewone als voor de buitengewone algemene vergadering.
De oproeping vermeldt dag, uur en plaats van de vergadering alsook de agenda.
 
§ 4 Elk onderwerp dat per aangetekend schrijven door één twintigste van de leden aan de voorzitter van de Raad
van Bestuur wordt aangebracht ten laatste acht dagen voor de vergadering, dient alsnog op de agenda te worden
geplaatst.
 
§ 5 De algemene vergadering kan op geldige wijze een beslissing nemen over punten die niet op de agenda
vermeld staan op voorwaarde dat alle leden aanwezig of vertegenwoordigd zijn.
 
Artikel 13 - Jaarvergadering
 
§ 1 De algemene vergadering kan enkel geldige besluiten nemen over aangelegenheden die uitdrukkelijk op de
agenda staan.
 
§ 2 Alle leden hebben op de algemene vergadering gelijk stemrecht.
 
§ 3 Behoudens de hierna gemelde gevallen worden de besluiten genomen bij eenvoudige meerderheid van de
aanwezige en vertegenwoordigde stemmen.
Bij staking van stemmen beslist de stem van de voorzitter of diegene die op dat ogenblik de vergadering voorzit.
 
Artikel 14 - Statutenwijziging
 
§ 1 Over een statutenwijziging kan de algemene vergadering alleen op geldige wijze beraadslagen en besluiten
wanneer de wijzigingen uitdrukkelijk zijn vermeld in de oproeping en wanneer ten minste twee derde van de
leden op de algemene vergadering aanwezig of vertegenwoordigd zijn.
 
§ 2 Een wijziging kan alleen worden aangenomen met een meerderheid van twee derde van de stemmen van de
aanwezige of vertegenwoordigde leden. Wanneer de wijziging evenwel betrekking heeft op het doel of op de
doeleinden waarvoor de vereniging is opgericht, kan zij alleen worden aangenomen met een meerderheid van
vier vijfde van de stemmen van de aanwezige of vertegenwoordigde leden.
 
§ 3 Ingeval op de eerste vergadering minder dan twee derden van de leden aanwezig of vertegenwoordigd zijn
kan een tweede vergadering worden bijeengeroepen, die geldig kan beraadslagen en besluiten alsook de
wijzigingen aannemen met de meerderheden bedoeld in § 2 ongeacht het aantal aanwezige of
vertegenwoordigde leden. De tweede vergadering mag niet binnen vijftien dagen volgend op de eerste
vergadering worden gehouden.
 
§ 4 Bij het tellen van de stemmen dient een onthouding gelijkgesteld te worden met een negatieve stem.
 
§ 5 Van iedere statutenwijziging zullen de wijzigingen en de volledig gecoördineerde statuten na de wijziging
neergelegd worden op de griffie van de rechtbank van koophandel.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Artikel 15 – Vrijwillige ontbinding
 
Bij vrijwillige ontbinding van de vereniging worden dezelfde regels als deze beschreven voor het wijzigen van het
doel der vereniging vereist.
 
Artikel 16 – Uitsluiting van een lid
 
Een meerderheid van twee derden der stemmen is vereist voor het uitsluiten van een lid. Bij uitsluiting van een lid
moet dit punt eveneens op de agenda voorkomen en moet het lid uitgenodigd zijn om in zijn verdediging te
kunnen voorzien.
 
Artikel 17 – Notulen algemene vergadering
 
Van elke vergadering worden notulen opgemaakt, die ondertekend worden door de voorzitter en secretaris en
opgenomen worden in een bijzonder register.
Dit register kan op de zetel van de vereniging door de leden en belanghebbende derden worden ingezien.
Uittreksels daarvan worden geldig ondertekend door de voorzitter en de secretaris of door twee bestuurders en
bij ontstentenis hiervan door twee leden van de algemene vergadering.
 
Titel IV    Raad van Bestuur
 
Artikel 18 – Samenstelling Raad van Bestuur
 
§ 1 De vereniging wordt bestuurd door een Raad van Bestuur van ten minste drie bestuurders.
Als evenwel maar drie personen lid zijn van de vereniging, bestaat de Raad van Bestuur uit slechts twee
personen.
Het aantal bestuurders moet in elk geval altijd lager zijn dan het aantal personen dat lid is van de vereniging.
 
§ 2 Om tot bestuurder verkozen te worden moet men lid zijn van de vereniging.
 
§ 3 De akten betreffende de benoeming en het ontslag van de bestuurders moeten worden neergelegd op de
griffie van de rechtbank van koophandel.
 
§ 4 De bestuurders handelen als een college.
Zij worden benoemd door de algemene vergadering en zijn ten allen tijde door deze afzetbaar.
 
§ 5 De bestuurders  oefenen hun mandaat kosteloos uit, tenzij de algemene vergadering anders zou bepalen.
 
Artikel 19 – Benoeming – ontslag – afzetting van bestuursleden
 
§ 1 De bestuurders worden benoemd voor een termijn van 20 jaar en zijn herkiesbaar.
 
§ 2 Het mandaat van de bestuurders eindigt door vrijwillig ontslag, overlijden, afzetting door de algemene
vergadering of in geval van wettelijke onbekwaamheid.
 
§ 3 Een bestuurder die vrijwillig ontslag neemt moet dit schriftelijk indienen bij de voorzitter en de secretaris.
 
§ 4 Bij het openvallen van een mandaat kan door de Raad van Bestuur een voorlopige bestuurder benoemd
worden tot de eerstvolgende algemene vergadering.
 
§ 5 Zo door vrijwillig ontslag, verstrijken van termijn of afzetting, het aantal bestuurders is teruggevallen tot onder
het wettelijk minimum, dan blijven de bestuurders in functie totdat in hun vervanging is voorzien.
 
Artikel 20 – Verdeling taken
 
De Raad van Bestuur kiest uit zijn leden een voorzitter, een secretaris en een penningmeester, eventueel een co-
voorzitter en een ondervoorzitter.
 
Artikel 21 - Beraadslaging
 
§ 1 De Raad van Bestuur vergadert eenmaal per jaar.
 
§ 2 De Raad van Bestuur wordt bijeengeroepen door de voorzitter of door de secretaris. De oproeping gebeurt
per mail, ten minste acht dagen op voorhand en vermeldt dag, uur, plaats en agenda.
 
§ 3 De vergaderingen van de Raad van Bestuur worden voorgezeten door de voorzitter. In geval van zijn
afwezigheid wordt hij vervangen door de co-voorzitter of ondervoorzitter en bij ontstentenis door de oudst

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

aanwezige bestuurder.
 
§ 4 Iedere bestuurder kan op een schriftelijke wijze volmacht geven aan een andere bestuurder om hem op een
vergadering van de Raad van Bestuur te vertegenwoordigen. Een bestuurder mag echter niet over meer dan één
volmacht beschikken.
 
§ 5 De Raad van Bestuur kan slechts geldig vergaderen en beslissen wanneer de helft van de bestuurders
aanwezig of vertegenwoordigd is. Indien dit quorum niet is bereikt, kan een nieuwe raad worden bijeengeroepen
met dezelfde agenda, die geldig zal beraadslagen en beslissen indien ten minste twee bestuurders aanwezig of
vertegenwoordigd zijn.
 
§ 6 De besluiten van de Raad van Bestuur worden genomen bij gewone meerderheid van stemmen.
 
§ 7 Onthoudende stemmen gelden als negatieve stemmen.
 
§ 8 Bij staking van stemmen is de stem van de voorzitter doorslaggevend.
 
§ 9 Van elke vergadering worden notulen opgemaakt, die ondertekend worden door de secretaris of een
bestuurder en ingeschreven in een daartoe bestemd register. De uittreksels die moeten worden overgelegd en al
de andere akten, worden geldig ondertekend door de secretaris of een bestuurder.
 
Artikel 22 - Bevoegdheden
 
§ 1 De Raad van Bestuur leidt de zaken van de vereniging en vertegenwoordigt deze in en buiten rechte als eiser
of verweerder.
Hij is bevoegd voor alle aangelegenheden, met uitzondering van deze die door de wet uitdrukkelijk aan de
algemene vergadering zijn voorbehouden. De raad kan zelfs daden van beschikking stellen met inbegrip van,
onder meer, het vervreemden, zelfs om niet, van roerende of onroerende goederen, het hypothekeren, het lenen
en uitlenen, alle handels- en bankverrichtingen, het opheffen van hypotheken, ...
 
§ 2 Ten aanzien van derden is de vereniging slechts geldig verbonden door de gezamenlijke handtekening van
twee bestuurders. Bestuurders die namens de Raad van Bestuur optreden, moeten ten aanzien van derden niet
doen blijken van enig besluit of van enige machtiging.
 
§ 3 De Raad van Bestuur kan voor bepaalde handelingen en taken, en voor daden van dagelijks bestuur, zijn
bevoegdheid overdragen aan een dagelijks bestuur, aan één of meer bestuurders of zelfs aan een andere
persoon, al dan niet lid van de vereniging.
De duur waarvoor deze bevoegdheidsdelegatie plaatsgrijpt kan niet langer zijn dan 5 jaar en het mandaat kan ten
alle tijde met onmiddellijke ingang worden ingetrokken door de Raad van Bestuur.
Wanneer meer dan één persoon met het dagelijks bestuur wordt belast, wordt de vereniging in al haar
handelingen van het dagelijks bestuur rechtsgeldig vertegenwoordigd door één persoon belast met het dagelijks
bestuur, die geen bewijs van een voorafgaand besluit onder hen moet leveren.
 
§ 4 De bevoegdheid om de vereniging in en buiten rechte te vertegenwoordigen kan door de Raad van Bestuur
bij eenvoudig besluit worden opgedragen aan één of meer personen, al dan niet bestuurder, die, desgevallend,
gezamenlijk optreden.
De bevoegdheid van de bovengenoemde perso(o)n(en) wordt precies afgebakend door de Raad van Bestuur, die
eveneens de duur van het mandaat bepaalt. Het mandaat kan ten alle tijde met onmiddellijke ingang door de
Raad van Bestuur worden ingetrokken.
 
§ 5 De algemene vergadering beslist over het door de Raad van Bestuur voorgestelde Huishoudelijk Reglement.
Wijzigingen aan het Huishoudelijk Reglement kunnen worden opgesteld door de Raad van Bestuur, doch dienen
ter bekrachtiging worden voorgelegd aan de algemene vergadering.
Bij dit Huishoudelijk Reglement mogen, zonder strijdig te zijn met de bindende voorschriften van de wet of van de
statuten, alle maatregelen worden getroffen in verband met de toepassing van de statuten en de regeling van de
maatschappelijke zaken in het algemeen, en kan aan de leden of hun rechtverkrijgenden alles worden opgelegd
wat in het belang van de vereniging wordt geacht.
 
Titel V    Inzagerecht leden
 
Artikel 23 – Inzagerecht leden:
 
§ 1 Derden die van een belang doen blijken, hebben het recht om inzage en/of afschrift van de notulen van de
algemene vergadering te vragen.
 
§ 2 Alle leden kunnen op de zetel van de vereniging het register van de leden raadplegen, alsmede alle notulen
en beslissingen van de algemene vergadering, van de Raad van Bestuur en van de personen, al dan niet met
een bestuursfunctie, die bij de vereniging of voor rekening ervan een mandaat bekleden evenals alle

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

boekhoudkundige stukken van de vereniging.
 
Titel VI    Begrotingen - Rekeningen – Controle
 
Artikel 24 - Boekjaar
 
§ 1 Het boekjaar van de vereniging loopt van 1 januari tot en met 31 december.
 
§ 2 De Raad van Bestuur sluit de rekeningen over het voorbije boekjaar af, stelt de jaarrekening op en bereidt de
begroting van het komende boekjaar voor.
Beide worden ter goedkeuring voorgelegd aan de algemene vergadering die gehouden wordt binnen de zes
maanden na afsluitingsdatum van het boekjaar.
 
§ 3 De Raad van Bestuur zorgt voor de neerlegging van de jaarrekening binnen de dertig dagen na goedkeuring
door de algemene vergadering op de griffie van de rechtbank van koophandel, of indien de wet dit vereist, bij de
Nationale Bank van België.
 
Artikel 25 - Commissaris
 
§ 1 Indien de vereniging op grond van de op haar toepasselijke bepalingen daartoe verplicht is, zal de controle op
de financiële toestand, op de jaarrekening en op de regelmatigheid vanuit het oogpunt van de VZW-wet en de
statuten van de verrichtingen weer te geven in de jaarrekening, wordt opgedragen aan één of meer
commissarissen die worden benoemd door de algemene vergadering onder de leden van het Instituut van
Bedrijfsrevisoren.
De algemene vergadering bepaalt het aantal commissarissen en stelt hun bezoldiging vast. De commissarissen
worden benoemd voor een hernieuwbare termijn van drie jaar.
 
§ 2 De commissarissen hebben, gezamenlijk of afzonderlijk, een onbeperkt recht van controle over alle
verrichtingen van de vereniging. Zij mogen ter plaatse inzage nemen van de boeken, de briefwisseling, de
notulen en in het algemeen van alle geschriften van de vereniging.
 
Titel VII    Ontbinding - Vereffening
 
Artikel 26 – Ontbinding
 
Behoudens de gevallen van gerechtelijke ontbinding en van ontbinding van rechtswege, kan slechts de algemene
vergadering tot ontbinding besluiten, op de wijze zoals bepaald in de wet.
In geval van vrijwillige ontbinding benoemt de algemene vergadering, of bij gebreke daarvan de rechtbank, een of
meer vereffenaars. Zij bepaalt tevens hun bevoegdheid, alsmede de vereffeningsvoorwaarden.
 
Artikel 27 – Overdracht van vermogen
 
In geval van ontbinding worden de activa, na aanzuivering van de schulden, overgedragen aan een vereniging
dewelke een gelijkaardig doel nastreeft. De algemene vergadering die tot de ontbinding besluit zal aanduiden
aan welke vereniging het vereffeningssaldo wordt overgedragen.
 
Titel VIII   Slotbepaling
 
Artikel 28 - TITEL
 
Voor alles wat in deze statuten niet uitdrukkelijk is geregeld, is de wet van 27 juni 1921, gewijzigd door de wet
van 2 mei 2002 en de wet van 16 januari 2003 van toepassing.
 
OVERGANGSBEPALINGEN
 
1. Afsluiting van het eerste boekjaar
 
Het eerste boekjaar loopt van de dag van oprichting tot en met 31 december 2015.
 
2. Datum van de eerste jaarvergadering
 
De eerste jaarvergadering zal worden gehouden in het jaar 2014.
 
EERSTE BUITENGEWONE ALGEMENE VERGADERING
 
De partijen komen bijeen in een eerste buitengewone algemene vergadering en treffen eenparig de volgende
besluiten:
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

a) wordt tot functie van bestuurder benoemd:
1. Pauwels, Yann, Biekorfstraat 37, 9000 Gent
2. Pauwels, Catherine, Hoogstraat 55, 9820 Merelbeke
3. Pauwels, Marc, Lieskensakker 15, 9080 Lochristi
 
b) De opdracht van de bestuurders zal een einde nemen onmiddellijk na de jaarvergadering van 2034.
 
c) De opdracht van bestuurder is onbezoldigd.
 
De vereniging is van mening dat op basis van de vooruitzichten tijdens de eerstkomende jaren, haar jaarrekening
niet onderworpen zal zijn aan revisorale controle.
 
EERSTE VERGADERING VAN DE RAAD VAN BESTUUR
 
De bestuurders zijn in vergadering bijeengekomen en treffen eenparig de volgende besluiten
 
a) Wordt benoemd tot voorzitter van de raad van bestuur : Yann Pauwels
b) wordt benoemd tot secretaris: Catherine Pauwels
c) wordt benoemd tot penningmeester: Marc Pauwels
 
Opgemaakt in vier exemplaren en met eenparigheid van stemmen aanvaard op de stichtingsvergadering,
gehouden te Merelbeke op 22 oktober 2014.
 
Yann Pauwels, voorzitter
Catherine Pauwels, secretaris
Marc Pauwels, penningmeester
Bart Van de Vyver, lid

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/1

0/
20

14
 - 

An
ne

xe
s 

du
 M

on
ite

ur
 b

el
ge

 


