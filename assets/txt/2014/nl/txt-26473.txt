





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Bio&Ko

(afgekort) :

Rechtsvorm : Vereniging zonder winstoogmerk

Zetel : Ganzenkoor 35

2570

België

Onderwerp akte : Oprichting

Duffel

De ondergetekenden
(Naam, voornaam, adres, nationaliteit):
1. SCHUDDINCK Lut, Uitbreidingsstraat 6, 2570 Duffel, Belgische;
2. ANDRIES Rita, Ganzenkoor 35, 2570 Duffel, Belgische;
3. MIROEN Magda, Bruggelanden 25, 2570 Duffel, Belgische;
4. VAN BULCK Rudy, Linteseheide 31, 2570 Duffel, Belgische;
5. MEEUS Steven, Voogdijstraat 22, 2570 Duffel, Belgische;
6. VERLINDEN An, Waarloossteenweg 91, 2570 Duffel, Belgische;
en de eerste algemene ledenvergadering, verklaren hierbij een vereniging zonder winstoogmerk op te richten,
zoals bepaald in de wet van 27 juni 1921, waarvan zij de statuten als volgt vaststellen:
 
Hoofdstuk  1. Naam, zetel, doel, duur
Artikel 1. De vereniging draagt de naam "Bio&Ko", vereniging zonder winstoogmerk.
Art. 2. De vereniging heeft haar maatschappelijke zetel te Ganzenkoor 35, 2570 Duffel.
De plaats van vestiging kan worden overgebracht bij beslissing van de raad van bestuur naar een andere plaats
in België.
Art. 3. De vereniging Bio&Ko ijvert voor een duurzame, ethische en eerlijke voedselpolitiek door het bevorderen
van streekgebonden duurzame land- en tuinbouw en het stimuleren van een lokale economie. Daartoe bouwt
Bio&Ko een sociaal en duurzaam netwerk van solidaire consumenten en producenten uit. De consumenten in
deze vereniging engageren zich om producten af te nemen bij boeren en tuinders uit hun buurt die streven naar
een agro-ecologisch verantwoorde en waar mogelijk biologische productie.
 
Hoofdstuk  2. Leden
Art. 4. Het aantal leden van de vereniging is onbeperkt. Het minimum is vastgesteld op drie. De ondergetekende
oprichters zijn de eerste leden.
Art. 5. Elke natuurlijke persoon of rechtspersoon kan toetreden tot de vereniging mits betaling van een jaarlijkse
lidmaatschapsbijdrage overeenkomstig het huishoudelijk reglement.
Art. 6. Nieuwe leden worden aanvaard na goedkeuring door de Raad van Bestuur.
Art. 7. Elk lid kan ontslag nemen uit de vereniging door een schriftelijke mededeling aan de voorzitter van de
Raad van Bestuur. Een lid kan uitgesloten worden door de Algemene Vergadering met een meerderheid van
twee derde van de aanwezige leden. Lidmaatschap vervalt bij rechtswege bij niet betaling van de jaarlijkse
lidmaatschapsbijdrage.
 
Hoofdstuk  3. Algemene Vergadering
Art. 8. De Algemene Vergadering (AV) bestaat uit alle leden. De Algemene Vergadering wordt voorgezeten door
de voorzitter van de de vereniging, of bij diens afwezigheid door een ander bestuurslid. Een lid kan zich doen

 *14307654*
Neergelegd
29-08-2014

0560830937

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/0

9/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

vertegenwoordigen door een ander lid of een plaatsvervanger op de Algemene Vergadering. Een lid kan niet
meer dan één afwezig lid vertegenwoordigen. Alle leden hebben gelijk stemrecht.
Art. 9. De Algemene Vergadering bezit de bevoegdheden die haar uitdrukkelijk zijn voorbehouden door de wet.
Dit zijn onder meer : de wijziging van de statuten, het aanstellen van de voorzitter van de vereniging, de
benoeming en het ontslag van de leden van de Raad van Bestuur, de goedkeuring van de begroting en de
rekeningen, de vrijwillige ontbinding van de vereniging.
Art. 10. De Algemene Vergadering wordt samengeroepen door de Raad van Bestuur telkens het belang van de
vereniging dit vereist. De Algemene Vergadering komt minstens eenmaal per jaar samen. Eén vijfde van de
leden kan een Algemene Vergadering samenroepen door een gemotiveerd schrijven hiertoe te richten aan de
voorzitter van de Raad van Bestuur, die binnen de maand de vergadering samenroept. De leden worden
uitgenodigd uiterlijk 8 dagen voor de bijeenkomst. De agenda, vastgelegd door de Raad van Bestuur moet aan
de oproeping toegevoegd worden.
Art. 11. De Algemene Vergadering kan slechts geldig beraadslagen over statutenwijzigingen of de aanstelling
van de Raad van Bestuur indien een vijfde van de leden aanwezig of vertegenwoordigd zijn. Indien er niet
voldoende leden aanwezig of vertegenwoordigd zijn, dient er een nieuwe Algemene Vergadering
samengeroepen te worden met dezelfde agenda, die gelding kan beslissen, ongeacht het aantal aanwezigen.
Art. 12. De voorzitter wordt aangesteld voor een periode van drie jaar. De voorzitter is van rechtswege voorzitter
van de Raad van Bestuur.
Art. 13. De beslissingen van de Algemene Vergadering worden genomen bij gewone meerderheid van
aanwezige en vertegenwoordigde stemmen met uitzondering van een statutenwijziging of de ontbinding van de
vereniging, waarvoor een tweederde meerderheid van aanwezige stemmen vereist. In geval van staking van
stemmen is de stem van de voorzitter doorslaggevend.
Art. 14. Van elke beraadslaging wordt een verslag opgemaakt en dit verslag wordt aan de leden overgemaakt.
 
Hoofdstuk  4. Raad van Bestuur
Art. 15. De vereniging wordt bestuurd door een Raad van Bestuur (RVB), samengesteld uit minstens drie leden.
De leden van de Raad van Bestuur worden gekozen uit de leden van de Algemene Vergadering en worden door
haar benoemd. Leden kunnen te allen tijde door de Algemene Vergadering ontslagen worden. De leden van de
Raad van Bestuur vervullen hun mandaat kosteloos. De benoeming, het ontslag of de vervanging van een
bestuurder worden bekend gemaakt in de bijlagen tot het Belgisch Staatsblad.
Art. 16. De bestuurders worden benoemd door de Algemene Vergadering voor onbepaalde duur. Een bestuurder
kan zijn ontslag vragen uit de Raad van Bestuur mits een schrijven aan de voorzitter.
Art. 17. De Raad van Bestuur kiest uit zijn leden een secretaris en een penningmeester. De voorzitter roept de
Raad van Bestuur minstens eenmaal per jaar samen. De vergaderingen worden voorgezeten door de voorzitter
of, indien deze verhinderd is, door de een ander bestuurslid. De Raad van Bestuur kan slechts geldig vergaderen
voor zover minstens de helft van de bestuurders aanwezig is. De beslissingen worden genomen bij gewone
meerderheid. In geval van staking van stemmen is de stem van de voorzitter of zijn vervanger doorslaggevend.
Van elke vergadering wordt een verslag opgemaakt. Dit verslag wordt aan de bestuursleden overgemaakt.
 
Art. 18. De Raad van Bestuur leidt de vereniging en vertegenwoordigt haar in alle gerechtelijke en
buitengerechtelijke handelingen. De Raad van Bestuur kan alle handelingen van beheer en beschikking stellen,
met uitzondering van de daden die door de wet of de statuten voorbehouden worden aan de algemene
vergadering.
Art. 19. De Raad van Bestuur houdt de rekeningen en de begroting bij en legt deze jaarlijks voor ter goedkeuring
aan de Algemene Vergadering.
Art. 20. De Raad van Bestuur stelt een huishoudelijk reglement op dat door de Algemene Vergadering wordt
goedgekeurd.
 
Hoofdstuk 5. Diversen
Art. 21. De beslissing tot ontbinding van de vereniging houdt de bestemming in van de goederen en van de
schuldvorderingen van de vereniging. In geval van ontbinding zal de Algemene Vergadering de bestemming van
de goederen en tegoeden van de vereniging bepalen, maar dienen deze in ieder geval voor een belangenloze
doelstelling te worden aangewend.
Art. 22. De wet van 27 juni 1921 is van toepassing op al wat door deze statuten en het huishoudelijk reglement
niet wordt geregeld.
 
De voorliggende statuten, opgesteld in zeven exemplaren, worden eenparig goedgekeurd door de leden-stichters
van de v.z.w. Bio&Ko aanwezig op de oprichtingsvergadering, gehouden op 4 maart 2014 te Duffel.
 
(Volgen de handtekeningen.)

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/0

9/
20

14
 - 

An
ne

xe
s 

du
 M

on
ite

ur
 b

el
ge

 


