





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : KICKSTART

(afgekort) : /

Rechtsvorm : Vennootschap onder firma

Zetel : Vinkenlaan 10

8540

België

Onderwerp akte : Oprichting

Deerlijk

Tussen ondergetekenden,
Braekeveld Mathieu, wonende te Vinkenlaan 10 te 8540 Deerlijk,
en
Van Bakel Lize, wonende te Vinkenlaan 10 te 8540 Deerlijk,
wordt voorafgaandelijk uiteengezet :
dat zij met elkaar met ingang van 01-07-2014 een vennootschap onder firma zijn aangegaan, teneinde voor
gezamenlijke rekening en onder gemeenschappelijke naam diensten op het gebied van informatietechnologie en
computer in de ruimste zin van het woord aan te bieden;
waarvan het kapitaal 5.000 � zal bedragen, verdeeld in 100 gelijke aandelen zonder vermelding van nominale
waarde.
Alle oprichters zullen hoofdelijk aansprakelijk zijn voor alle verbintenissen namens de vennootschap aangegaan.
Artikel 1: Naam en plaats van vestiging
De vennootschap draagt de naam Kickstart en is gevestigd te 8540 Deerlijk, Vinkenlaan 10. De vennootschap
kan elders nevenvestigingen hebben en bij eenvoudige beslissing van de algemene vergadering kan de zetel
verplaatst worden naar elke andere plaats in België. De naam van de vennootschap zal gebruikt worden in alle
akten, facturen, aankondigingen, bekendmakingen, brieven, orders en andere stukken uitgaande van de
vennootschap, onmiddellijk voorafgegaan of gevolgd door de woorden “vennootschap onder firma” , of de
afkorting “Vof”.
Artikel 2: Doel
De vennootschap heeft tot doel voor eigen rekening of voor rekening van derden in België of in het buitenland :
- Het analyseren en ontwerpen van computersystemen waarbij hardware, software en communicatietechnologie
worden geïntegreerd. De dienstverlening kan ook een opleiding voor de desbetreffende gebruikers omvatten.
- Het verlenen van advies over soorten computers (hardware) en hun configuratie en over de toepassing van de
bijbehorende programmatuur (software), alsook het analyseren van de behoeften en problemen van de gebruiker
en het aanbieden van de beste oplossing.
- Het aanbieden van ruimte voor websites, gegevensverwerking en aanverwante activiteiten.
- De aanpassing van de programmatuur, d.w.z. het aanpassen en configureren van een bestaande applicatie,
zodat deze functioneel kan worden gebruikt in het informaticasysteem van de klant.
-  Activiteiten in verband met gespecialiseerde hosting, webhosting, "streaming services", "application hosting",
- Het voorzien van toepassingsmodaliteiten.
- Het ontwerpen van de structuur en de inhoud en/of het schrijven van programmatuur voor de creatie en de
implementatie van :
softwaresystemen, informaticatoepassingen, databestanden, webpagina's, …
- De aanpassing van de programmatuur, d.w.z. het aanpassen en configureren van een bestaande applicatie,
zodat deze functioneel kan worden gebruikt in het informaticasysteem van de klant.
- De overige diensten op het gebied van informatietechnologie en computer.

 *14311040*
Neergelegd
17-11-2014

0567877194

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/1

1/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

- Het verlenen van allerlei taken in het kader van projectmanagment.
- Het verlenen van allerlei taken en diensten inzake management en beheer in de ruimste zin van het woord.
- Het aangaan van verbintenissen met partners in software- en IT-branche.
- Aan- en verkoop van soft- en hardware in de ruimste zin van het woord.
- Uitbating webshop, aanbieden van goederen allerlei via online applicaties.
Welke wijziging dan ook van het doel dient steeds goedgekeurd door de algemene vergadering waarop minstens
75 % van de aandelen dienen aanwezig te zijn.
Artikel 3: Duur en opzegging
De vennootschap is met ingang van 01-07-2014 voor onbepaalde tijd aangegaan. Haar werkzaamheden zullen
aanvangen op datum van oprichting. Zij zal rechtspersoonlijkheid verkrijgen vanaf de dag van de wettelijk
voorgeschreven neerlegging van het uittreksel van de oprichtingsakte ter griffie van de bevoegde Rechtbank van
Koophandel.
Wanneer een vennoot de vennootschap verlaat is het deze verboden bestaande klanten van de vennootschap
aan te werven in eigen naam of voor rekening van een andere entiteit. Indien dit wel gedaan wordt zal dit
beslecht worden voor de bevoegde Rechtbank van Koophandel.
Artikel 4: Inbreng
Het geheel geplaatste maatschappelijk kapitaal van de vennootschap bedraagt 5.000 euro. Het is volledig
geplaatst en verdeeld in 100 gelijke aandelen op naam zonder vermelding van de nominale waarde.
Het kapitaal wordt ingebracht als volgt :
Braekeveld Mathieu : 4.950 euro waarvoor als vergoeding 99 aandelen (99 %) worden toegekend
Van Bakel Lize : 50 euro waarvoor als vergoeding 1 aandeel (1 %) wordt toegekend
Elke wijziging aan het kapitaal moet met éénparig besluit van alle vennoten worden beslist.
De aandelen zijn steeds op naam. Op de zetel van de vennootschap wordt een register van de vennoten
gehouden, waarin wordt aangetekend :
1. De nauwkeurige gegevens betreffende de persoon van elke vennoot, alsmede het getal van de hem
toebehorende aandelen,
2. De gedane stortingen,
3. De overdrachten en de overgangen van aandelen met hun datum, gedagtekend en ondertekend door de
overdrager en de overnemer in geval van overdracht onder de levenden, door de zaakvoerder en de
rechtverkrijgenden in geval van overgang wegens overlijden.
Door ieder van de vennoten wordt tevens ingebracht zijn kennis, arbeid en vlijt, relaties en vergunningen voor
zover deze op de door de vennootschap te drijven onderneming betrekking hebben.
Met onderling goedvinden kunnen door de vennoten meer geld en/of goederen in de vennootschap worden
ingebracht. Bij beslissing van de algemene vergadering kan het maatschappelijk kapitaal meerdere keren
verhoogd of verminderd worden. Dergelijke kapitaalswijziging dient steeds te gebeuren volgens de formaliteiten
en voorwaarden voorgeschreven bij de oprichting.
Wanneer één van de vennoten zijn activiteiten wil stopzetten en/of zijn aandelen wenst te verkopen worden de
aandelen te koop aangeboden aan de andere partijen. Bij meerdere belanghebbende partijen heeft de grootste
partij voorrang.
Bij stopzetting van de activiteiten van één van de vennoten, zowel expliciet aangegeven als als dusdanig ervaren
door de overige vennoten (periode van inactiviteit langer dan 3 maanden zonder reden zoals ziekte, ongeval,
persoonlijke redenen, …) worden de aandelen van deze vennoot onderwerp van voorkooprecht door de overige
vennoten, met voorrang voor de hoofdaandeelhouder.
Enkel na goedkeuring door de algemene vergadering kunnen aandelen overgedragen worden aan een andere
partij. Bij deze algemene vergadering dient minstens 75 % van de niet aangeboden aandelen aanwezig te zijn.
Artikel 5: Beheer – Toezicht – Bevoegdheid
Het beheer van de vennootschap wordt toevertrouwd aan één of meer zaakvoerders, welke derden of vennoten
kunnen zijn.
De zaakvoerder(s) word(en)(t) benoemd door de vennoten samen handelend, welke hem, eveneens samen
handelend, te allen tijde, zonder hun beslissing te moeten rechtvaardigen, kunnen ontslaan.
Iedere vennoot is bevoegd voor de vennootschap te handelen en te tekenen, gelden voor haar uit te geven en te
ontvangen, de vennootschap aan derden en derden aan de vennootschap te verbinden, tenzij dit niet met het
doel van de vennootschap in verband staat.
Financiële transacties of aangaan van verplichtingen ter waarde van 2.000 Euro of meer dienen steeds
onderschreven door minstens 50% van de aandelen. Het aangaan van financiële leningen is steeds te keuren
door 75% van de aandelen.
De vennoten verdelen hun werkzaamheden in onderling overleg. Zij verbinden zich jegens elkaar om geen
handelingen te verrichten waartegen één van hen zich uitdrukkelijk heeft verzet.
De medewerking van alle vennoten wordt echter gevorderd voor:
- het verkrijgen en vervreemden, huren en verhuren en huur opzeggen van onroerende zaken;
- het verlenen van zakelijke rechten en het overdragen tot zekerheid van roerende zaken;
- het in dienst nemen en het ontslaan van personeel, anders dan wegens een dringende reden in de zin der wet,
alsmede het verlenen en intrekken van procuratie;
- het aangaan van geldleningen ten laste van de vennootschap;
- het ter leen verstrekken van gelden van de vennootschap;
- het aangaan van borgtochten ten laste van de vennootschap of ten laste van het privé-vermogen, het
anderszins verbinden van de vennootschap voor de schulden van een derde of zich jegens derden garant stellen;
dit alles behoudens schriftelijke toestemming van de andere vennoot;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/1

1/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

- het deelnemen in andere ondernemingen, het vestigen en opheffen van filialen;
- het aangaan van verplichtingen die strekken tot de aankoop van activa, waaronder auto's en inventaris;
- het voeren van rechtsgedingen (met uitzondering van rechtsmaatregelen die geen uitstel kunnen lijden), het
berusten in rechtsvorderingen, het aangaan van dadingen, compromissen of akkoorden, het opdragen van de
berechting van geschillen met derden aan scheidslieden of bindend adviseurs;
Het toezicht over het beheer van de vennootschap wordt zonder enige beperking uitgeoefend door de vennoten,
die daartoe van alle boeken en geschriften mogen kennis nemen.
Artikel 6: Bezoldiging
Het mandaat van zaakvoerder is onbezoldigd.
Artikel 7: Algemene vergadering
De algemene vergadering wordt jaarlijks gehouden op de laatste vrijdag van mei om 11.00 u op de
maatschappelijke zetel van de vennootschap of op elke andere plaats in België in de uitnodiging aan te duiden.
Zo deze dag op een wettelijke feestdag valt, heeft de vergadering plaats op de eerstvolgende werkdag op
dezelfde plaats en hetzelfde uur.
De eerste algemene vergadering zal gehouden worden in 2015.
Een buitengewone algemene vergadering mag worden bijeengeroepen door de zaakvoerder, telkens het belang
van de vennootschap het vereist. Zij moet worden bijeengeroepen wanneer dit wordt aangevraagd door vennoten
die samen minstens één vijfde van het maatschappelijk kapitaal vertegenwoordigen.
Artikel 8: Boekjaar, balans en winst- en verliesrekening
Het boekjaar van de vennootschap loopt van één januari tot en met eenendertig december.
Na afloop van elk boekjaar, alsmede bij het einde van de vennootschap in de loop van enig boekjaar, worden de
boeken van de vennootschap afgesloten en wordt een balans en winst- en verliesrekening (hierna jaarrekening)
opgemaakt. De vennoten tekenen deze ten bewijze van goedkeuring en van onderlinge décharge binnen zes
maanden na afloop van het boekjaar, of, ingeval de vennootschap eindigt, binnen drie maanden na het einde van
de vennootschap.
Artikel 9: Berekening winst en verdeling
Ter berekening van de nettowinst worden van de bruto-inkomsten afgetrokken alle verliezen, bedrijfskosten en
afschrijvingen.
De afschrijvingen op bedrijfsmiddelen worden voor zover mogelijk bepaald op tenminste het bedrag dat fiscaal
toelaatbaar en bedrijfseconomisch wenselijk is.
Geen winst zal geacht worden te zijn gemaakt, indien enig verlies over vorige jaren niet zal zijn ingehaald.
De bestemming van het resultaat wordt overgelaten aan de beslissing van de algemene vergadering.
Artikel 10: Einde vennootschap
De vennootschap eindigt:
- indien de vennoten daartoe in onderling overleg besluiten en wel op het door hen bij dat besluit te bepalen
tijdstip. Dit besluit moet schriftelijk worden vastgelegd en ondertekend;
- door opzegging door een van de vennoten;
- door overlijden, ondercuratelestelling, faillissement of het verlies van het vrije beheer over zijn vermogen om
welke reden ook van een van de vennoten;
- indien één der vennoten zijn recht op onmiddellijke ontbinding van de vennootschap inroept vanwege het feit
dat de andere venno(o)t(en) één of meer van de bepalingen van deze overeenkomst overtreedt, niet nakomt of
niet behoorlijk nakomt;
- bij vennoten die tevens gehuwd zijn of een geregistreerd partnerschap hebben, door echtscheiding of scheiding
van tafel en bed tenzij ter gelegenheid daarvan anders wordt overeengekomen.
Artikel 11: Liquidatie
- Indien de vennootschap eindigt door opzegging, dan wel in onderling overleg, zullen de zaken der
vennootschap zo spoedig mogelijk door de vennoten worden geliquideerd, door de zorg van één of meer
vereffenaars, al dan niet vennoten, die worden aangesteld door de algemene vergadering die hun bevoegdheden
en vergoedingen vastlegt.
- Bij het eindigen der vennootschap is ieder van de vennoten in het vermogen van de vennootschap gerechtigd,
voor de bedragen waarvoor hij in de boeken der vennootschap is gecrediteerd, vermeerderd of verminderd met
zijn aandeel in de winst of het verlies, gemaakt of geleden blijkens de overeenkomstig artikel 8 opgemaakte
jaarrekening.
Artikel 12: Keuze woonplaats
De vennoten verklaren woonst te kiezen op de maatschappelijke zetel voor al wat betrekking heeft op het
toepassen van de statuten.
Artikel 13: Huishoudelijk reglement
De algemene vergadering stelt een huishoudelijk reglement op waarbij alles kan geregeld worden wat niet in de
statuten is voorzien. Het reglement kan door de algemene vergadering steeds gewijzigd worden. Het reglement
en alle wijzigingen eraan, wordt door de algemene vergadering goedgekeurd.
Artikel 14: Aanstelling zaakvoerder
Als zaakvoerders voor onbepaalde tijd wordt benoemd :
Braekeveld Mathieu, voornoemd, onbezoldigd mandaat, die bij deze zijn mandaat aanvaardt.
Artikel 15: Eerste boekjaar
Het eerste boekjaar van de vennootschap gaat in op 01/07/2014 en wordt afgesloten op 31/12/2014.
Artikel 16: Volmacht
Er wordt volmacht verleend aan BVBA FINACCON, Vannestes Molenstraat 1 te 8510 Marke, ON 0812.267.805,
vertegenwoordigd door de heer Jan Destadsbader, Vannestes Molenstraat 1 te 8510 Marke, evenals de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/1

1/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

medewerkers, aangestelden en lasthebbers, om, met mogelijkheid tot indeplaatsstelling, alle nuttige of
noodzakelijke formaliteiten te vervullen aangaande deze vennootschap met betrekking tot KBO, administratie der
belastingen, Btw, Vergunningen en overheidsdiensten.
 
Getekend door :
 
Braekeveld Mathieu,
zaakvoerder - oprichter
 
 
Van Bakel Lize
Oprichter
 
tergelijkertijd hiermee neergelegd   kopie oprichtingsakte

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/1

1/
20

14
 - 

An
ne

xe
s 

du
 M

on
ite

ur
 b

el
ge

 


