





























Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Luik B In de bijlagen bij het Belgisch Staatsblad bekend te maken kopie
na neerlegging ter griffie van de akte

Ondernemingsnr :

Benaming (voluit): CARROSSERIE VAN DAMME C.
(verkort):

Rechtsvorm : Besloten vennootschap met beperkte aansprakelijkheid

Zetel : 9111 Sint-Niklaas, Tuinlaan 31
(volledig adres)

Onderwerp(en) akte: OPRICHTING - BENOEMING

Uit een akte verleden voor notaris Raf Van der Veken te Belsele - Sint-Niklaas op 20 maart 2014, blijkt 
hetgeen volgt : 

1. Vorm - Naam : besloten vennootschap met beperkte aansprakelijkheid CARROSSERIE VAN DAMME C. 
2. Zetel : Tuinlaan 31, 9111 Belsele – Sint-Niklaas. 
3. Duur :  De vennootschap werd opgericht voor onbeperkte duur met ingang vanaf de neerlegging van het 

uittreksel van de stichtingsakte op de griffie van de Rechtbank van Koophandel.
4. Vennoten : De heer Christof Cyriel Ria VAN DAMME, wonende te 9170 Sint-Pauwels – Sint-Gillis-Waas, 

Pastorijwegel 8, die op zijn inbreng nog 6.200 euro dient te volstorten.
5. Maatschappelijk kapitaal : Het kapitaal, volledig geplaatst, bedraagt 18.600 euro, vertegenwoordigd door 

100 aandelen zonder nominale waarde.
6. Samenstelling van het maatschappelijk kapitaal : Speciën.
7. Boekjaar : Het boekjaar begint op 1 januari en eindigt op 31 december daarna.
Het eerste boekjaar zal lopen tot 31 december 2015.
8. Reserves - winstverdeling : Het saldo van de resultatenrekening, na aftrek van alle kosten, nodige 

provisies en afschrijvingen, vormt het resultaat van het boekjaar van de vennootschap.
Van het positief resultaat van het boekjaar, na aanrekening van eventuele overgedragen verliezen, zal 

jaarlijks ten minste vijf ten honderd voorafgenomen worden, voor de samenstelling van het wettelijk 
reservefonds. Deze voorafname is niet meer verplicht wanneer dit reservefonds een tiende van het kapitaal 
bereikt.

Het overschot wordt in beginsel onder de vennoten verdeeld, tenzij de algemene vergadering, op voorstel 
van de zaakvoerder(s) beslist dat dit saldo voor het geheel of voor een gedeelte een andere bestemming zal 
krijgen en onder meer aangewend zal worden voor het vormen van een buitengewoon reservefonds of het 
overbrengen naar het volgend boekjaar.

9. Bestuur : De vennootschap wordt bestuurd door één of meer zaakvoerders, al dan niet vennoten, te 
benoemen door de vennoten bij de oprichting, of na de oprichting door de algemene vergadering.

Werd benoemd tot statutaire zaakvoerder van de vennootschap, voor de duur van de vennootschap, de 
heer Christof Van Damme, voornoemd.

De zaakvoerder, of iedere zaakvoerder apart indien er meerdere zijn, kan alleen handelen en heeft de 
meest uitgebreide macht om in naam van de vennootschap op te treden en alle daden van beschikking en 
bestuur te stellen welke niet uitdrukkelijk door de wet aan de algemene vergadering der vennoten zijn 
voorbehouden. Ieder zaakvoerder is bevoegd om de vennootschap te vertegenwoordigen tegenover derden en 
in rechte, als eiser of verweerder.

Door de zaakvoerder(s) mogen welbepaalde bevoegdheden voor daden van dagelijks bestuur 
overgedragen worden aan elke persoon die daartoe bekwaam geacht wordt.

Het mandaat van zaakvoerder is bezoldigd tot een algemene vergadering hierover anders beslist. De 
bezoldiging kan zowel in speciën als in natura gebeuren.

10. Commissarissen : -
11. Doel : 
De vennootschap heeft tot doel in België en in het buitenland, voor eigen rekening, voor rekening van 

derden of voor gezamenlijke rekening met derden, of als tussenpersoon, op alle wijzen en manieren die zij het 
best geschikt acht: 

- het inrichten en uitbaten van een werkplaats voor het herstellen en onderhoud van motorvoertuigen 
(auto’s, lichte vrachtwagens, vrachtwagens, autobussen, enz.), motorrijwielen, mobilhomes en aanhangwagens;

- het inrichten en uitbaten van een werkplaats voor het bouwen, ombouwen en herstellen van koetswerken, 
met inbegrip van het schilderen van koetswerken;

- ombouw en inrichten van bedrijfsvoertuigen;
- het lakken van meubelen en interieuraccessoires;

Griffie 

Voor-
behouden 

aan het 
Belgisch 

Staatsblad

Mod PDF 11.1

 *14302934*

Neergelegd

24-03-2014

0548823129

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
26

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Voor-
behouden 

aan het 
Belgisch 

Staatsblad

Luik B - Vervolg

- depannagedienst, takeldienst en vervoer van voertuigen;
- de groot- en kleinhandel, de verhuur, de in- en uitvoer- en commissiehandel in voertuigen, onderdelen en 

toebehoren, brandstoffen en smeermiddelen voor motorvoertuigen;
- de groot- en kleinhandel, de verhuur, de in- en uitvoer- en commissiehandel in fietsen, onderdelen en 

toebehoren en smeermiddelen voor fietsen;
- onderneming voor het slopen van motorvoertuigen;
- onderneming voor stalling van motorvoertuigen.
Deze opsomming is niet beperkend en moet geïnterpreteerd worden in de ruimste zin van het woord.
De vennootschap kan samenwerken met, deelnemen in, of op gelijk welke wijze, rechtstreeks of 

onrechtstreeks, belangen nemen in andere ondernemingen.
De vennootschap kan voorschotten en krediet toestaan, kan zowel tot waarborg van eigen verbintenissen

als tot waarborg van verbintenissen van derden borg stellen en aval verlenen, onder meer door haar goederen 
in hypotheek of in pand te geven, inclusief de eigen handelszaak.

De vennootschap kan eveneens optreden als bestuurder, zaakvoerder, volmachtdrager, mandataris of 
vereffenaar in andere vennootschappen of ondernemingen. In dat geval zullen de terzake geldende wettelijke 
bepalingen dienen nageleefd te worden.

De vennootschap kan in het algemeen alle commerciële, industriële, financiële, roerende of onroerende 
handelingen – zowel in volle eigendom, blote eigendom of tijdelijk vruchtgebruik – verrichten in rechtstreeks of 
onrechtstreeks verband met haar maatschappelijk doel of welke van aard zouden zijn de verwezenlijking ervan 
geheel of ten dele te vergemakkelijken, eveneens in het kader van de bezoldiging van de zaakvoerder in natura.

12. Jaarvergadering : De jaarvergadering zal gehouden worden op de eerste zaterdag van de maand juni 
om 9.00 uur op de zetel van de vennootschap of op elke andere plaats in de uitnodiging bepaald, en voor de 
eerste maal in 2016.

Er zijn geen speciale voorwaarden voor toelating tot de vergadering en voor de uitoefening van het 
stemrecht.

13. Er werd volmacht verleend aan de coöperatieve vennootschap EY Fiduciaire met vestiging te 9100 Sint-
Niklaas, Bellestraat 30, vertegenwoordigd door de heer Johan Verheyen met recht van indeplaatsstelling, 
teneinde het nodige te doen voor de formaliteiten inzake ondernemingsloket, aanvraag van vergunningen, btw-
nummer en andere verplichtingen die te vervullen zijn bij het opstarten van de vennootschap. Deze machten 
hebben betrekking op alle mogelijke wijzigingen, inschrijvingen, doorhalingen en andere formaliteiten en dit voor 
alle beslissingen die ooit genomen werden of zullen genomen worden.

14. Ondergetekende notaris bevestigt de storting van 12.400,00 euro voor de vennootschap in oprichting bij 
de naamloze vennootschap BNP Paribas Fortis.

VOOR BEREDENEERD UITTREKSEL.
Notaris Raf Van der Veken.

Tegelijk hiermee neergelegd : expeditie van de oprichtingsakte.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
26

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 


