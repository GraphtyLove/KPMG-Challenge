





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Vryheytscamme vzw

(afgekort) : VC vzw

Rechtsvorm : Vereniging zonder winstoogmerk

Zetel : Kalvarieberg 1

3090

België

Onderwerp akte : Oprichting

Overijse

Oprichtingsakte Vryheytscamme VZW
De heer Stefan Vanderlinden, Kalvarieberg 1, 3090 Overijse, geboren op 24/11/1975 te Ukkel;
De heer Steven Huysegoms, Overijsesteenweg 33, 1560 Hoeilaart, geboren op 02/07/1970 te Ukkel,
De heer Marc De Kegel, Hugo Verriestlaan 3, 3090 Overijse, geboren op 04/06/1954 te Elsene,
De heer Kris Versaen, Schovelingsbos 8, 3090 Overijse, geboren op 13/04/1978 te Schaarbeek,
 
hebben op 10/10/2014 een vereniging zonder winstoogmerk (VZW) opgericht overeenkomstig de wet van 27 juni
1921, gewijzigd door de wet van 2 mei 2002, waarvan de statuten als volgt worden bepaald:
TITEL I: Naam – Zetel – Doel – Duur
Artikel 1:
De naam van de vereniging luidt “Vryheytscamme”. Deze naam dient steeds door de woorden “vereniging zonder
winstoogmerk” of de afkorting “VZW” worden voorafgegaan of gevolgd.
 
Artikel 2:
Zonder hieraan een statutair karakter te verlenen, wordt overeengekomen dat bij oprichting de vereniging is
gevestigd op het adres: Kalvarieberg 1, 3090 Overijse. De Raad van Bestuur is gemachtigd om het adres van de
maatschappelijke zetel te wijzigen binnen de grenzen van hetzelfde gerechtelijk arrondissement. De vereniging
ressorteert onder het gerechtelijk arrondissement Brussel. Alle stukken voorgeschreven door de VZW-wet,
worden neergelegd in het dossier bijgehouden op de griffie van de rechtbank van koophandel van het gerechtelijk
arrondissement Brussel.
Artikel 3:
De vereniging stelt zicht tot doel het in stand houden en promoten van de (Belgische) biercultuur. De vereniging
tracht dit doel te bereiken door:
•Kennis op te bouwen over het brouwen van bier, onder andere door het volgen van cursussen, het inwinnen van
deskundig advies, het volgen van lezingen, het opzetten van brouwerijbezoeken en het organiseren van
bierproeverijen;
•Zelf bier te (laten) brouwen op basis van eigen ontwikkelde recepten;
•Bierrecepten te ontwikkelen voor eigen gebruik of om deze (om niets) ter beschikking te stellen van derden;
•Bier te laten brouwen door derden ten voordele van de vereniging,
•Dranken en (eigen gebrouwen) bier ter beschikking te stellen en te promoten bij het grote publiek via alle
mogelijke kanalen;
•De lokale biercultuur te promoten met specifieke aandacht voor speciaalbieren;
•Amateur-, thuis- en hobbybrouwen te promoten en te ondersteunen;
•Bijeenkomsten, feestelijkheden, proeverijen, brouwsessies ed. te organiseren of eraan deel te nemen of te
ondersteunen in de ruimste zin van de betekenis;
•De lokale bier- en brouwerijgeschiedenis van de Druivenstreek te onderzoeken en publicaties daaromtrent te

 *14310566*
Neergelegd
06-11-2014

0567669239

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

12
/1

1/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

creëren.
 
De vereniging kan alle middelen aanwenden die rechtstreeks of onrechtstreeks bijdragen tot de verwezenlijking
van het doel. De vereniging kan ter uitvoering van wat hierboven bepaald is, ondermeer alle eigendommen of
zakelijke rechten verwerven, in huur nemen, verhuren, personeel aanwerven, rechtsgeldige overeenkomsten
sluiten, fondsen inzamelen, kortom alle activiteiten uitoefenen die haar doel rechtvaardigen. In het kader van het
realiseren van haar doel, kan de vereniging daden van koophandel stellen.
Artikel 4:
De vereniging wordt opgericht voor onbepaalde duur.
TITEL II: Lidmaatschap
Artikel 5:
De vereniging is samengesteld uit Vaste Leden en Toegetreden Leden. De vereniging heeft minimum drie (3)
Vaste Leden. De vaste leden die de Algemene Vergadering vormen zijn:
1.De stichters en oprichters van de vereniging;
2.Elk Toegetreden Lid dat door minstens twee Vaste Leden wordt voorgesteld en in hoedanigheid van Vast Lid
wordt aanvaard bij beslissing van de Algemene Vergadering met een meerderheid van twee derden van de
aanwezige leden.
De Toegetreden Leden hebben enkel de rechten en plichten hen toebedeeld in deze statuten. De Vaste Leden
hebben de rechten en plichten zoals voorgeschreven door de VZW-wet.
De Toegetreden Leden genieten enkel van de activiteiten van de vereniging en hebben geen stemrecht.
Lidmaatschap van de Toegetreden Leden wordt aanvaard door de Algemene Vergadering bij normale
meerderheid.
Artikel 6:
De Algemene Vergadering bepaalt jaarlijks op voorstel van de Raad van Bestuur het lidgeld. Het maximum van
jaarlijks lidgeld voor de leden is vastgesteld op 1.000 EUR. Het lidgeld is gelijk voor de Vaste Leden en de
Toegetreden Leden.
Artikel 7:
De leden van de vereniging zijn verplicht de statuten van de vereniging en de besluiten van haar organen na te
leven en de belangen van de vereniging of één van haar organen niet te schaden. Onder de bijzondere belangen
van de vereniging worden gerekend: geheimhouding van de door de vereniging ontwikkelde bierrecepten,
cruciale brouwgegevens en gebruikte brouwtechnieken van de bieren van (of gebrouwen in opdracht van) de
Vryheytscamme VZW, alsook alle (verkoops)strategieën en plannen.
Artikel 8:
Elk lid kan te allen tijden ontslag nemen uit de vereniging, mits het opsturen van een (elektronisch) schrijven aan
de Raad van Bestuur. Een lid dat zijn jaarlijks lidgeld niet betaald heeft binnen de 4 maanden na het schriftelijk
verzoek hiertoe, neemt automatisch ontslag.
Een lid kan slechts worden uitgesloten door de Algemene Vergadering met een meerderheid van twee derden
van de stemmen.
In afwachting van de beslissing omtrent de uitsluiting van een lid kan de Raad van Bestuur het lidmaatschap
schorsen van de persoon die de verplichtingen opgelegd in artikel 7 op ernstige wijze schendt of die, ondanks
schriftelijke aanmaning, in gebreke blijft bij zijn financiële en/of administratieve verplichtingen tegenover de
vereniging na te komen.
De schorsing zal per (elektronisch) schrijven worden meegedeeld aan het betrokken Lid. Zij kan maximaal zes
weken duren, binnen welke termijn de Algemene Vergadering moet bijeenkomen om over de uitsluiting te
beslissen. Op deze bijeenkomst van de Algemene Vergadering behoudt het betrokken Lid al zijn
lidmaatschapsrechten. Besluit de Algemene Vergadering niet tot uitsluiting over te gaan, vervalt meteen van
rechtswege de schorsing van het Lid en wordt deze geacht nooit te hebben plaatsgehad.
De Algemene Vergadering besluit autonoom over de uitsluiting of schorsing van het Toegetreden Lid, zonder zijn
beslissing te moeten motiveren.
Het lidmaatschap eindigt automatisch door het overlijden van de natuurlijke persoon. Ontslagnemende of
uitgesloten leden en hun rechtsopvolgers hebben geen deel in het vermogen van de vereniging en kunnen nooit
teruggave of vergoeding van de gestorte bedragen gedane inbrengen vorderen, behoudens deze die voorwerp
uitmaken van een uitdrukkelijke lening.
 
Titel III: Raad van Bestuur
Artikel 9:
De vereniging wordt bestuurd door een Raad van Bestuur van minstens 3 Bestuurders, allen Vaste Leden van de
vereniging. De bestuurders handelen als een college. Zij worden benoemd door de Algemene Vergadering en
zijn te allen tijde door deze afzetbaar. Zij oefenen hun mandaat kosteloos uit, tenzij de Algemene Vergadering
anders zou bepalen.
Artikel 10:
De Bestuurders worden benoemd voor een periode van vier jaar en zijn herverkiesbaar. Indien door vrijwillig
ontslag of door afzetting het aantal Bestuurders is teruggevallen onder het wettelijk minimum, dan blijven de
Bestuurders in functie totdat in hun vervanging is voorzien.
Artikel 11:
De Raad van Bestuur kiest uit zijn leden een Voorzitter, eventueel één of meerdere Ondervoorzitters, een
Secretaris en een Penningmeester.
De Voorzitter of Secretaris roept de Raad bijeen. De Voorzitter zit de vergadering voor. In afwezigheid van de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

12
/1

1/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Voorzitter wordt hij vervangen door de oudst aanwezige Ondervoorzitter of bij afwezigheid van deze laatste door
de oudst aanwezige Bestuurder.
De Raad van Bestuur kan slechts geldig beslissen indien ten minste de helft van de Bestuurders aanwezig is.
Indien het quorum niet bereikt is, kan een nieuwe Raadsvergadering worden bijeengeroepen met dezelfde
agenda, die geldig zal beraadslagen en beslissen indien ten minste twee bestuurders aanwezig of
vertegenwoordigd zijn. De beslissingen van de Raad van Bestuur worden genomen bij gewone meerderheid van
de stemmen (onthoudingen worden niet meegeteld). Bij staking van stemmen is de stem van de Voorzitter (of
diegene die hem vervangt) doorslaggevend.
Iedere Bestuurder kan op schriftelijke wijze een volmacht geven aan een andere Bestuurder om hem op een
vergadering van de Raad van Bestuur te vertegenwoordigen. Elke Bestuurder kan evenwel slechts één andere
Bestuurder vertegenwoordigen.
In uitzonderlijke gevallen, wanneer de dringende noodzakelijkheid en het belang van de vereniging zulks
vereisen, kunnen besluiten van de Raad van Bestuur worden genomen bij eenparig schriftelijk akkoord van de
Bestuurders. Dit schriftelijk akkoord kan meegedeeld worden per (elektronische) brief. Deze procedure kan niet
gebruikt worden voor de vastlegging van het budget of de goedkeuring van de jaarrekening.
Van elke vergadering worden notulen opgemaakt, die ondertekend worden door de Secretaris en ingeschreven in
een daartoe bestemd register. De uittreksels die moeten worden overlegd en al de andere akten, worden geldig
ondertekend door de Secretaris of een Bestuurder.
Artikel 12:
De Raad van Bestuur leidt de zaken van de vereniging en vertegenwoordigt deze in en buiten rechte. Hij is
bevoegd voor alle aangelegenheden, met uitzondering van deze die door de wet uitdrukkelijk aan de Algemene
Vergadering zijn voorbehouden. De Raad kan daden van beschikking stellen met inbegrip onder meer het
vervreemden, zelfs om niet, van roerende of onroerende goederen, het hypothekeren, het ontlenen en uitlenen,
alle handels- en bankverrichtingen, het opheffen van hypotheken…
De Raad van Bestuur kan voor bepaalde handelingen en taken en voor daden van dagelijks bestuur, zijn
bevoegdheid bij eenvoudig besluit overdragen aan een Dagelijks Bestuur, aan één of meer Bestuurders of zelfs
aan een andere persoon, al dan niet lid van de vereniging. De duur waarvoor deze bevoegdheidsdelegatie
plaatsgrijpt, kan niet langer zijn dan vier jaar en het mandaat kan te allen tijde met onmiddellijke ingang
ingetrokken worden door de Raad van Bestuur.
De bevoegdheid om de vereniging in en buiten rechte te vertegenwoordigen kan door de Raad van Bestuur bij
eenvoudig besluit worden opgedragen aan één of meer personen, al dan niet bestuurder, die desgevallend,
gezamenlijk optreden. De bevoegdheid van de bovenvermelde persoon of personen wordt precies afgebakend
door de Raad van Bestuur, die eveneens de duur van het mandaat bepaalt. Het mandaat kan te allen tijde met
onmiddellijke ingang door de Raad van Bestuur worden ingetrokken.
In afwijking van Artikel 7, kan de Raad van Bestuur met twee derde meerderheid beslissen om materiaal,
brouwrecepten en brouwtechnieken, die door de vereniging werden ontwikkeld, (om niet) ter beschikking te
stellen of over te dragen aan derden.
 
 
TITEL IV: Algemene Vergadering
Artikel 13:
De Algemene Vergadering is samengesteld uit de Vaste Leden. Wanneer zij dit wensen kunnen ook Toegetreden
Leden aanwezig zijn, doch zij beschikken uitsluitend over een raadgevende stem. De Algemene Vergadering
wordt voorgezeten door de voorzitter van de Raad van Bestuur of door de oudst aanwezige Ondervoorzitter of bij
diens afwezigheid door de oudst aanwezige Bestuurder.
Een Lid kan zich door een ander Lid laten vertegenwoordigen. Elk Lid kan evenwel slechts één ander Lid
vertegenwoordigen.
Elk Vast Lid beschikt over één stem.
Artikel 14:
De Algemene Vergadering is uitsluitend bevoegd voor:
•het wijzigen van deze statuten;
•het benoemen en afzetten van de Bestuurders;
•de kwijting te verlenen aan de Bestuurders;
•het goedkeuren van de begrotingen en rekeningen;
•het vrijwillig ontbinden van de vereniging;
•het uitsluiten van een Lid;
•alle gevallen waarin de statuten of de VZW-wet dat vereisen.
Artikel 15:
De Algemene Vergadering wordt door de Voorzitter van de Raad van Bestuur bijeengeroepen telkens als het
doel of het belang van de vereniging zulks vereist en moet worden samengeroepen telkens wanneer één vijfde
van de Leden erom vraagt. Zij moet ten minste eenmaal per jaar worden samengeroepen voor het goedkeuren
van de rekeningen van het afgelopen jaar en de begroting van het volgende jaar, op een door de Raad van
Bestuur vast te leggen plaats en datum, evenwel vóór 30 juni van het kalenderjaar.
Alle Leden worden minstens acht dagen voor de Algemene Vergadering bij (elektronische) brief uitgenodigd voor
de Algemene Vergadering. De uitnodiging wordt ondertekend door de Voorzitter of de Secretaris. Ze vermeldt
dag, uur en plaats van de Algemene Vergadering.
De oproeping bevat de agenda, die wordt vastgesteld door de Raad van Bestuur. Leden kunnen agendapunten
toevoegen op eenvoudig verzoek aan de Voorzitter ten minste 4 dagen vóór de Algemene Vergadering.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

12
/1

1/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 16:
Inzake aangelegenheden, andere dan deze vermeld hieronder, worden de besluiten van de Algemene
Vergadering genomen bij gewone meerderheid (de helft +1, onthoudingen worden niet meegerekend). Bij staking
van stemmen is de stem van de Voorzitter van de vergadering doorslaggevend.
In geval van uitsluiting van een Lid, van wijziging aan de statuten of van ontbinding van de vereniging, zal de in
de wet voorgeschreven procedure worden nageleefd. Bij stemmingen omtrent statutenwijziging of ontbinding
geldt een onthouding als een tegenstem.
Artikel 17:
Van elke vergadering wordt een verslag opgemaakt, dat ondertekend wordt door de Secretaris of een
Bestuurder. Uittreksels daarvan worden ondertekend door de Secretaris of een Bestuurder.
TITEL VI: Begroting – Rekeningen – Controle
Artikel 18:
Het boekjaar van de vereniging loopt van 1 januari tot 31 december. Het eerste boekhoudjaar loopt uitzonderlijk
van de dag van oprichting tot 31 december 2015.
De Raad van Bestuur bereidt de rekeningen en de begrotingen voor en legt deze ter goedkeuring voor aan de
Algemene Vergadering. Na goedkeuring van de jaarrekening en de begroting, spreekt de Algemene Vergadering
zich bij afzonderlijke stemming uit over de kwijting aan de Bestuurders.
Artikel 19:
De Leden en hun eventuele rechtsopvolgers hebben geen deel in het vermogen van de vereniging, hebben geen
recht op een aandeel in de behaalde winsten en kunnen geen opbrengsten halen uit de vereniging waardoor zij
zich individueel verrijken. Bij uittreding, uitsluiting of overlijden kunnen zij nooit de teruggave of vergoeding
vorderen voor gestorte bijdragen of gedane inbrengen, behoudens deze die voorwerp uitmaken van een
uitdrukkelijke lening.
Artikel 20:
Indien er zich binnen de vereniging problemen voordoen die het vertrouwen van de leden of derden ernstig
schaden en tot gevolg hebben dat het beheer van de vereniging in het gedrang komt, kan de blokkering van de
bankrekening(en) voor verdere verrichtingen gevraagd worden door minstens 3 Bestuursleden gezamenlijk.
De Leden van de vereniging kunnen binnen de Algemene Vergadering bij eenvoudige meerderheid beslissen om
de bankrekening te blokkeren. In dat geval wordt een uittreksel van de notulen van de vergadering aan de bank
overhandigd. Voor de deblokkering van de bankrekening(en) moet een beslissing bij eenvoudige meerderheid
van de Algemene Vergadering of een rechterlijke beschikking worden voorgelegd.
TITEL VII: Ontbinding – Vereffening
Artikel 21:
Behoudens de gevallen van gerechtelijke ontbinding en van ontbinding van rechtswege, kan slechts de
Algemene Vergadering tot ontbinding besluiten, op de wijze zoals bepaald in de wet.
In geval van vrijwillige ontbinding benoemt de Algemene Vergadering, of bij gebreke daaraan de rechtbank, één
of meerdere vereffenaars. Zij bepaalt tevens hun bevoegdheid en de vereffeningsvoorwaarden.
Artikel 22:
In geval van ontbinding worden de activa, na aanzuivering van de schulden, overgedragen aan een vereniging
dewelke een gelijkaardig doel nastreeft. De Algemene Vergadering die tot de ontbinding besluit zal aanduiden
aan welke vereniging het vereffeningssaldo wordt overgedragen.
Artikel 23:
Voor alles wat niet uitdrukkelijk in deze statuten wordt geregeld, is de VZW-wet of de wetgeving die deze wet zou
vervangen na oprichting van de vereniging, toepasselijk.
Benoeming Vaste Leden en samenstelling Raad van Bestuur
De Algemene Vergadering van “Vryheytscamme VZW”, met zetel gelegen te Kalvarieberg 1, 3090 Overijse, heeft
op haar oprichtingsvergadering van 10/10/2014 de hierna vernoemde personen, zijnde de stichtende leden,
benoemd tot Raad van Bestuur conform artikel 10 van deze statuten:
 
Als stichtende leden van Vryheytscamme VZW worden vermeld: Marc De Kegel, Steven Huysegoms, Stefan
Vanderlinden en Kris Versaen.
Als Vaste Lid werd eveneens Norry Verheyden aanvaard.
Worden aangesteld als bestuurder:
Stefan Vanderlinden - Voorzitter
Steven Huysegoms - Penningmeester
Kris Versaen - Secretaris
Marc De Kegel - Ondervoorzitter
 
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

12
/1

1/
20

14
 - 

An
ne

xe
s 

du
 M

on
ite

ur
 b

el
ge

 


