





























Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Luik B In de bijlagen bij het Belgisch Staatsblad bekend te maken kopie
na neerlegging ter griffie van de akte

Ondernemingsnr :

Benaming (voluit): Mercurial Invest
(verkort):

Rechtsvorm : Besloten vennootschap met beperkte aansprakelijkheid

Zetel : 3000 Leuven, Wijnpersstraat 15
(volledig adres)

Onderwerp(en) akte: Oprichting
Ingevolge akte verleden voor Meester Hugo MEERSMAN, geassocieerd notaris van de burgerlijke 
vennootschap onder de vorm van een besloten vennootschap met beperkte aansprakelijkheid  « MEERSMAN 
HUGO & WILMUS MARC – Geassocieerde notarissen », gevestigd te Etterbeek, Oudergemselaan nummer 
328, op vijf februari tweeduizend veertien, houdende oprichting van een vennootschap, blijkt dat : 
OPRICHTING
De heer GEERAERT Bart Dirk, geboren te Gent op 7 juli 1979, nationaal nummer 79.07.07-361.70, 
ongehuwd, wonende te 3000 Leuven, Wijnpersstraat 15.
Comparant verzoekt de ondergetekende notaris akte te verlenen dat hij vanaf heden een handelsvennootschap 
heeft opgericht en de statuten op te stellen van een besloten vennootschap met beperkte aansprakelijkheid, 
genaamd «Mercurial Invest»  gevestigd te 3000 Leuven, Wijnpersstraat 15, met een maatschappelijk kapitaal 
van  veertigduizend euro (40.000 EUR), verdeeld in duizend (1000) aandelen zonder vermelding van nominale 
waarde. Elk aandeel vertegenwoordigt het duizendste van het maatschappelijk kapitaal. 
INSCHRIJVING DOOR INBRENG IN GELD
De comparant verklaart op de totaliteit van de aandelen in te tekenen in geld, aan de prijs van veertig euro 
(40,00 EUR) per aandeel, hetzij voor veertigduizend euro (40.000,00 EUR).
Hij verklaart en erkent dat elk aandeel volledig werd volgestort door storting in speciën en dat het bedrag van 
deze stortingen, hetzij veertig duizend euro (40.000,00 EUR), is gedeponeerd op een bijzondere rekening 
geopend namens de vennootschap in oprichting.
Artikel 3. Maatschappelijk doel
De vennootschap heeft tot doel en dit alles in de meest ruime zin: 
1. Het verwerven van participaties in eender welke vorm in alle bestaande of nog op te richten rechtspersonen 
en vennootschappen, het stimuleren, de planning, de coördinatie van de ontwikkeling en investering in 
rechtspersonen en ondernemingen waarin zij al of niet een participatie aanhoudt. 
2.Administratie, consultancy en managementactiviteiten, omvattende onder meer:
- het tussenkomen in het dagelijks bestuur en het vertegenwoordigen van bedrijven door onder meer het 

uitoefenen van mandaten van bestuurder, zaakvoerder, directeur of vereffenaar; 
- studie , organisatie en raadgevend bureau inzake juridische, financiële, handels , bedrijfseconomische of 

sociale aangelegenheden met inbegrip van alle handelingen die verband houden met advies, documentatie en 
publicatie over juridische, sociale, economische en financiële problemen; 

- het begeleiden van bedrijven op het gebied van handel, nijverheid en administratie, het verrichten van 
secretariaatswerkzaamheden, het domiciliëren van bedrijven, het ter beschikking stellen van kantoren, 
magazijnen en fabricageruimten, het verrichten van voorbereidende studies en adviezen op gebied van 
management, bedrijfsvoering, economische wetgeving, marketing, export en import, het drukken en uitgeven 
van studies, rapporten en het verlenen van hulp aan bedrijven in oprichting of bij overname van bestaande 
bedrijven, zenden en ontvangen van post en meer in het algemeen alles te doen wat de oprichting, de 
uitbating en het beheer van de bedrijven van nut kan zijn. 

- het voeren van activiteiten zoals opleiding, onderzoek, advies, dienstverlening, assistentie en training inzake 
hogervermelde aangelegenheden evenals op het vlak van management, consulting en opleiding, 
personeelspolitiek, aanwerving en selectie van personeel, coaching, bedrijfsorganisatie en algemeen 
bedrijfsbeleid evenals financieel beheer.

Griffie 

Voor-
behouden 

aan het 
Belgisch 

Staatsblad

Mod PDF 11.1

 *14301742*

Neergelegd

17-02-2014

0546649537

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
19

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



3.Het aanleggen, het oordeelkundig uitbouwen en beheren van een roerend patrimonium, alle verrichtingen 
met betrekking tot roerende goederen en rechten, van welke aard ook, zoals het verwerven door inschrijving of 
aankoop en het beheren van aandelen, obligaties, kasbons of andere roerende waarden, van welke vorm ook, 
van Belgische of buitenlandse, bestaande of nog op te richten rechtspersonen en ondernemingen. Behoudens 
uitdrukkelijke machtiging door de Commissie voor het Bank- en Financiewezen zal de vennootschap geen 
activiteiten mogen uitoefenen welke voorbehouden zijn voor ondernemingen voor vermogensbeheer en 
beleggingsadvies.
4. Het toestaan van leningen en kredietopeningen aan rechtspersonen en ondernemingen of particulieren, onder 
om het even welke vorm; in dit kader kan zij alle handels- en financiële operaties verrichten behalve deze die 
wettelijk voorbehouden zijn aan depositobanken, houders van deposito’s op korte termijn, spaarkassen, 
hypotheekmaatschappijen en kapitalisatieondernemingen.
Aangaande al het voorgaande handelt de vennootschap voor eigen rekening, in commissie, als tussenpersoon 
of als vertegenwoordiger. Zij mag haar onroerende goederen in hypotheek stellen en al haar andere goederen, 
met inbegrip van het handelsfonds, in pand stellen, zij mag zich borgstellen en aval verlenen voor alle 
leningen, kredietopeningen en andere verbintenissen zowel voor haarzelf als voor alle derden op voorwaarde 
dat zij er zelf belang bij heeft.
5.Het aanleggen, het oordeelkundig uitbouwen en beheren van een onroerend vermogen; alle verrichtingen met 
betrekking tot onroerende goederen en onroerende zakelijke rechten zoals onder meer erfpacht- en 
opstalrechten en de huurfinanciering van onroerende goederen aan derden, het aankopen en verkopen zowel in 
volle eigendom als in vruchtgebruik en/of blote eigendom, ruilen, doen bouwen, doen verbouwen, 
onderhouden, verhuren, huren, gratis ter beschikking stellen aan de zaakvoerder, verkavelen, prospecteren en 
uitbaten van onroerende goederen, de aan- en verkoop, huur en verhuur van roerende goederen betreffende de 
inrichting en uitrusting van onroerende goederen, alsmede alle handelingen die rechtstreeks of onrechtstreeks 
met dit doel in verband staan en die van aard zijn de opbrengst van de roerende en onroerende goederen te 
bevorderen.
6.De agentuur, het optreden als tussenpersoon in de handel, het bevorderen van het internationaal 
handelsverkeer in het algemeen en het indekken van latente risico’s in het bijzonder als daar zijn het 
wisselrisico, het debiteurenrisico, het kredietrisico, het transportrisico enz.
7. Het behartigen van commerciële belangen en financiële belangen van derden op de internationale en 
Belgische markten. Dit alles voor zover de wet het toelaat en voor zover voor betreffende operaties 
machtigingen werden bekomen waar nodig.
De vennootschap handelt voor eigen rekening, in commissie, als tussenpersoon of als vertegenwoordiger. Zij 
kan deelnemen of zich op andere wijze interesseren in allerhande vennootschappen, ondernemingen, 
groeperingen of organisaties zowel in binnen- als in buitenland.
De vennootschap mag alle financiële, commerciële of industriële, roerende en onroerende verrichtingen doen 
welke rechtstreeks of onrechtstreeks kunnen bijdragen tot het verwezenlijken van haar maatschappelijk doel of 
van aard zijn haar handel en nijverheid te bevorderen.
Zij mag ook deelnemen in andere vennootschappen en ondernemingen zowel in België als in het buitenland.
Artikel 9. Bestuur
Zolang de vennootschap slechts één vennoot telt, wordt zij bestuurd hetzij door de enige vennoot, hetzij door 
een of meer personen, al dan niet vennoot, benoemd met of zonder beperking in de tijd, hetzij in de statuten 
hetzij door de enige vennoot handelend als algemene vergadering.
Telt de vennootschap meerdere vennoten, dan wordt zij bestuurd door één of meer zaakvoerders, natuurlijke 
personen of rechtspersonen, al dan niet vennoot, benoemd met of zonder beperking van duur en die, indien zij 
worden benoemd in de statuten, de hoedanigheid van statutair zaakvoerder kunnen hebben.
De algemene vergadering die de zaakvoerders benoemt bepaalt hun aantal, de duur van hun opdracht en, indien 
er meerdere zaakvoerders zijn, hun bevoegdheid. Bij gebrek aan bepaling van de duurtijd, wordt hun mandaat 
geacht van onbepaalde duur te zijn. 
De gewone zaakvoerders zijn herroepbaar ad nutum bij besluit van de algemene vergadering, zonder dat hun 
herroeping recht geeft op enige vergoeding. 
Wordt aangesteld als statutair zaakvoerder voor een onbepaalde termijn : De heer  GEERAERT Bart, 
voormeld, aanwezig en die zijn opdracht aanvaardt. 
Artikel 10.  Bevoegdheden
Als er slechts één zaakvoerder is, is het geheel van de bevoegdheden van de zaakvoerders aan hem toegekend, 
met de mogelijkheid een deel van deze bevoegdheden te delegeren. 
Indien de vennootschap door meer dan één zaakvoerder wordt bestuurd, en behoudens inrichting door de 
algemene vergadering van een college van zaakvoerders, mag iedere zaakvoerder, alleen optredend, alle 
handelingen stellen die nodig of nuttig zijn voor de verwezenlijking van het doel van de vennootschap, behalve 
deze die de wet of de statuten aan de algemene vergadering voorbehouden. 
Iedere zaakvoerder vertegenwoordigt de vennootschap jegens derden en in rechte als eiser of als verweerder.
Hij kan bijzondere machten toekennen aan elke mandataris.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
19

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Artikel 11. Vergoeding
De algemene vergadering beslist of het mandaat van de zaakvoerder al dan niet ten kosteloze titel wordt 
uitgeoefend.
Indien het mandaat van de zaakvoerder bezoldigd is, dan bepaalt de algemene vergadering, beslissend met 
absolute meerderheid van stemmen, of de enige vennoot, het bedrag van deze vaste of evenredige vergoeding. 
Deze wordt geboekt op de algemene kosten, los van alle eventuele representatie-, reis- en verplaatsingskosten.
Artikel 13. Zitting en bijeenroeping
Ieder jaar wordt een gewone algemene vergadering van aandeelhouders gehouden op de maatschappelijke zetel 
of op elke andere plaats aangeduid in de oproeping, de derde vrijdag van de maand  september om negentien 
uur. Valt de hierboven bepaalde datum op een wettelijke feestdag dan wordt de algemene vergadering 
verschoven naar de eerstvolgende werkdag. Indien er slechts één vennoot is, dan zal hij op deze datum de 
jaarrekeningen voor goedkeuring ondertekenen.
Bovendien moet de zaakvoerder een buitengewone algemene vergadering bijeenroepen telkenmale het belang 
van de vennootschap het vereist of op aanvraag der vennoten die minstens één vijfde van het kapitaal 
vertegenwoordigen. In dit laatste geval, zullen de vennoten hun verzoek en de agendapunten aangeven. De 
zaakvoerder zal de algemene vergadering bijeenroepen ten minste vijftien dagen na de aanvraag.
De oproepingen tot een algemene vergadering vermelden de agenda. Ze worden ten minste vijftien dagen voor 
de algemene vergadering verstuurd per aangetekend schrijven gericht aan de vennoten, aan de zaakvoerder en, 
in voorkomend geval, aan de titularissen van certificaten of obligaties en aan de commissarissen. 
Iedere persoon kan verzaken aan de oproeping en zal in ieder geval als regelmatig opgeroepen worden 
beschouwd als hij aanwezig of vertegenwoordigd is op de vergadering.
Artikel 14.  Verdaging
Elke gewone of buitengewone algemene vergadering kan door de zaakvoerders tijdens de zitting worden 
verdaagd met drie weken. Deze verdaging annuleert elke genomen beslissing. De tweede vergadering zal 
beraadslagen over dezelfde agenda en beslist definitief.
Artikel 15. Schriftelijke algemene vergadering
§1. De aandeelhouders kunnen, binnen de wettelijke grenzen,  eenparig en schriftelijk alle besluiten nemen die 
tot de bevoegdheid van de algemene vergadering behoren.
§2. Wat de datering van de jaarvergadering betreft, wordt de datum van de door alle aandeelhouders 
ondertekende beslissing geacht de datum te zijn van de algemene statutaire vergadering, behoudens bewijs van 
het tegendeel op voorwaarde dat de door alle zaakvoerders ondertekende schriftelijke beslissing 20 dagen voor 
de statutaire datum, de vennootschap heeft bereikt.  Indien er meerdere exemplaren van voorstel van beslissing 
werden verstuurd, is de datum van ontvangst van het laatste bepalend voor de datum van de beslissing.
De schriftelijke beslissing, al of niet in meerdere exemplaren, wordt aangevuld met een gedateerde en door alle 
zaakvoerders ondertekende verklaring dat de door alle aandeelhouders ondertekende beslissing ten laatste 
twintig dagen voor de datum van de algemene statutaire jaarvergadering op de zetel van de vennootschap is 
toegekomen en alle vereiste handtekeningen draagt.
Indien de laatste schriftelijke beslissing niet is toegekomen uiterlijk binnen twintig dagen voor de statutair 
bepaalde dag voor het houden van de jaarvergadering, dan moet de zaakvoerder de algemene vergadering 
bijeenroepen.
§3. Wat de datering van de bijzondere algemene vergadering betreft, wordt de datum van de door alle 
aandeelhouders ondertekende beslissing geacht de datum te zijn waarop de beslissing is toegekomen op de 
zetel van de vennootschap, behoudens bewijs van het tegendeel.  Indien er meerdere exemplaren van voorstel 
van beslissing werden verstuurd, is de datum van ontvangst van het laatste bepalend.
De schriftelijke beslissing, opgenomen in één of meerdere goedgekeurde voorstellen, moet worden aangevuld 
met een gedateerde en door alle zaakvoerders ondertekende verklaring dat de door alle aandeelhouders 
ondertekende beslissing op de zetel van de vennootschap is toegekomen op de in deze verklaring gemelde 
datum en alle vereiste handtekeningen draagt.
Uit het toegezonden voorstel van schriftelijke beslissing moet blijken of bedoeld is dat alle agendapunten als 
geheel moeten worden goedgekeurd om tot een geldige schriftelijke beslissing te komen, dan wel of voor elk 
agendapunt afzonderlijk de schriftelijke goedkeuring wordt gesolliciteerd.
§4. Het toegezonden voorstel van schriftelijke beslissing kan bepalen dat de goedkeuring op de zetel van de 
vennootschap moet toekomen vóór een welbepaalde datum om in aanmerking te komen voor een geldige 
schriftelijke beslissing.  Is de unaniem goedgekeurde schriftelijke beslissing, in één of meerdere exemplaren, 
niet tijdig toegekomen vóór die datum, dan verliezen de ondertekende goedkeuringen elke rechtskracht.
Indien er een commissaris is benoemd, moeten alle beslissingen van de algemene vergadering die bij 
schriftelijke procedure worden genomen, hem meegedeeld worden.
Artikel 16. Zittingen – processen-verbaal
§ 1. De algemene vergadering wordt voorgezeten door een zaakvoerder of, bij gebrek daaraan, door de 
aanwezige vennoot die de meeste aandelen bezit en, in geval van pariteit, door de oudste. De voorzitter zal een 
secretaris aanduiden die niet noodzakelijk vennoot moet zijn. 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
19

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



§ 2. De notulen van de algemene vergadering of van de enige vennoot worden neergelegd in een register dat 
wordt bewaard op de maatschappelijke zetel. Zij worden ondertekend door de voorzitter van de zitting en door 
de aanwezige vennoten die erom vragen. De uitgiften, afschriften of uittreksels worden ondertekend door een 
zaakvoerder.
Artikel 17. Beraadslagingen
§ 1. Op de algemene vergadering geeft ieder aandeel recht op één stem, onder voorbehoud van de wettelijke en 
statutaire bepalingen betreffende de aandelen zonder stemrecht.
Indien de vennootschap maar één vennoot telt, dan kan deze de bevoegdheden die aan de algemene 
vergadering zijn toegekend alleen uitoefenen.
Elke vennoot kan aan ieder andere persoon, al dan niet vennoot, door alle middelen van overdracht, een 
schriftelijke volmacht geven om zich laten vertegenwoordigen op de algemene vergadering en daar in zijn 
plaats te stemmen.
§ 2. Alle algemene vergaderingen mogen alléén beslissen over de voorstellen die zijn opgenomen in de agenda, 
behalve als alle personen die moeten worden opgeroepen, aanwezig of vertegenwoordigd zijn en, in het laatste 
geval, op voorwaarde dat de volmachten dit uitdrukkelijk vermelden.
§ 3. Behalve in de door de wet bepaalde gevallen, kan de algemene vergadering beslissen welke ook de 
vertegenwoordigde fractie van het kapitaal mag zijn en bij absolute meerderheid van stemmen.
§ 4. In geval van opsplitsing van het eigendomsrecht van een aandeel tussen vruchtgebruiker en blote 
eigenaar(s), worden de eraan verbonden stemrechten door de vruchtgebruiker uitgeoefend.
Artikel 18. Boekjaar
Het boekjaar van de vennootschap gaat in op één april en eindigt op eenendertig maart van ieder jaar.
Op deze laatste datum wordt de boekhouding van de vennootschap afgesloten en stelt de zaakvoerder een 
inventaris en de jaarrekening op waarvan hij, na goedkeuring door de algemene vergadering, de bekendmaking 
verzorgt, overeenkomstig de wet.
Artikel 19. Bestemming van de winst – réserves
Van de jaarlijkse nettowinst, wordt minstens vijf ten honderd (5%) voorafgenomen voor de wettelijke reserve; 
deze voorafname houdt op  verplicht te zijn wanneer het wettelijk reservefonds één tiende van het 
maatschappelijk kapitaal heeft bereikt, maar herleeft indien het reservefonds om enige reden aangetast is.
De aanwending van het saldo der winsten wordt bepaald door de algemene vergadering, op voorstel van de 
zaakvoerder(s), waarbij elk aandeel recht geeft op een gelijk dividend.
Artikel 20. Dividend clausule
De bij deze opgerichte vennootschap bekomt de eigendom en het  genot van de in volle eigendom ingebrachte 
aandelen vanaf heden en zal tevens vanaf dezelfde datum alle rechten dienaangaande uitoefenen, ondermeer 
door het optrekken van dividenden en het uitoefenen van het stemrecht.
Artikel 21. Ontbinding
De vennootschap kan op elk moment worden ontbonden door beslissing van de algemene vergadering (of : van 
de enige vennoot) beslissende in de vormen vereist voor de statutenwijziging.
Artikel 22. Vereffenaars
Bij ontbinding van de vennootschap, om welke reden en op welk ogenblik het ook zij, wordt de vereffening 
verzorgd door de zaakvoerder(s) in functie, onder voorbehoud van het recht van de algemene vergadering om 
één of merdere vereffenaars aan te duiden, hun bevoegdheden te omlijnen en hun vergoeding te bepalen.
Artikel 23. Verdeling van het netto-actief
Na aanzuivering van alle schulden, lasten en kosten van de vereffening of consignatie van de nodige sommen 
om die te voldoen en, indien er aandelen zijn die niet zijn volgestort, na herstelling van het evenwicht tussen de 
aandelen, hetzij door bijkomende volstorting te eisen lastens de niet voldoend volgestorte aandelen, hetzij door 
voorafgaandelijke terugbetalingen te doen in voordeel van die aandelen die in een grotere verhouding zijn 
volgestort, wordt het netto actief verdeeld onder alle vennoten naar verhouding van het aantal aandelen dat zij 
bezitten en worden de goederen die nog in natura voorhanden zijn op dezelfde wijze verdeeld.
SLOT- EN (OF) OVERGANGSBEPALINGEN
De enige vennoot heeft, handelend als algemene vergadering, de volgende beslissingen genomen die slechts 
uitwerking hebben vanaf de neerlegging ter griffie van een uittreksel van de oprichtingsakte, in 
overeenstemming met de wet.
1. Eerste boekjaar en eerste algemene vergadering
Het eerste boekjaar gaat in de dag van de neerlegging ter griffie van een uittreksel van deze akte en wordt 
afgesloten op 31 maart 2015.
De eerste algemene vergadering heeft plaats in het jaar 2015.
2. Vergoeding zaakvoerder 
De enige vennoot beslist dat het mandaat van de zaakvoerder bezoldigd is.
3. Commissaris
Daar de vennootschap er niet toe verplicht is ingevolge de wettelijke criteria, beslist de enige vennoot op dit 
moment geen commissaris te benoemen. 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
19

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Voor-
behouden 

aan het 
Belgisch 

Staatsblad

Luik B - Vervolg

4. Overneming van de verbintenissen namens de vennootschap in oprichting 
Alle verbintenissen en alle verplichtingen die eruit voortvloeien, en alle activiteiten ondernomen sinds heden 
door de enige vennoot in naam en voor rekening van de vennootschap in oprichting worden overgenomen door 
de bij deze akte opgerichte vennootschap bij beslissing van de zaakvoerder die uitwerking zal hebben vanaf de 
verwerving van de rechtspersoonlijkheid door de vennootschap.
5. Volmachten
BOFIDI BRUSSEL, Tervurenlaan 32 te 1040 Brussel, of elke andere door hem aangewezen persoon, is 
aangewezen als lasthebber ad hoc van de vennootschap om alle documenten te ondertekenen en  alle nodige 
formaliteiten te vervullen bij de administratie van de B.T.W. en met het oog op de inschrijving bij de Kruispunt 
Bank van Ondernemingen.
Met het oog hierop, heeft de lasthebber ad hoc de bevoegdheid om alle verbintenissen in naam van de 
vennootschap aan te gaan, alle nuttige verklaringen af te leggen en alle documenten te ondertekenen en in het 
algemeen alles te doen wat nuttig en noodzakelijk is voor de uitvoering van het mandaat waarmee hij belast is. 
Voor eensluidend uittreksel
Bijlagen : uitgifte van de akte – bankattest 
Getekend Hugo MEERSMAN, notaris te Etterbeek

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
19

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 


