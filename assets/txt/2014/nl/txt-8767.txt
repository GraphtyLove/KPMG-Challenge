





























Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Luik B In de bijlagen bij het Belgisch Staatsblad bekend te maken kopie
na neerlegging ter griffie van de akte

Ondernemingsnr :

Benaming (voluit): Argus Vision
(verkort):

Rechtsvorm : Besloten vennootschap met beperkte aansprakelijkheid

Zetel : 3700 Tongeren, Sint-Catharinastraat 46
(volledig adres)

Onderwerp(en) akte: Oprichting
Het jaar tweeduizend veertien,
Op zes februari,
Voor Ons, Meester Katharina Pragt, geassocieerd notaris, vennoot van de burgerlijke 
vennootschap die de vorm heeft aangenomen van een besloten vennootschap met beperkte 
aansprakelijkheid "Notariaat de SCHAETZEN-PRAGT", geassocieerde notarissen, waarvan 
de zetel gevestigd is te Tongeren, Leopoldwal 26.

IS VERSCHENEN :

1° De Heer VAN DE WINKEL, Jonas, ongehuwd, geboren te Tongeren op achtentwintig 
november duizend negenhonderdnegenentachtig, van Belgische nationaliteit, met 
woonplaats te 3700 Tongeren, Sint-Catharinastraat 46, BELGIË

Hierna onveranderd de “COMPARANT” genoemd.

De identiteit van deze comparant is aangetoond met identiteitskaart (nummer 89.11.28-
325.05)
De partijen-natuurlijke personen waarvan het rijksregisternummer werd vermeld in 
onderhavige akte verklaren uitdrukkelijk in te stemmen met de vermelding van dit nummer in 
deze akte en in alle afschriften en uittreksels die van deze akte zullen opgemaakt worden.
Alle comparant verklaren bevoegd en bekwaam te zijn tot het stellen van de bij deze akte 
vastgestelde rechtshandelingen en niet het voorwerp te zijn van enige maatregel die een 
onbekwaamheid daartoe in het leven zou kunnen roepen zoals faillissement, collectieve 
schuldenregeling, aanstelling voorlopige bewindvoerder, enzovoort.

OPRICHTING

De  comparant verzoekt de ondergetekende notaris akte te verlenen dat hij een 
vennootschap opricht en de statuten vast te stellen van een besloten vennootschap met 
beperkte aansprakelijkheid onder de naam «ARGUS VISION», met zetel te Sint-
Catharinastraat 46, 3700 Tongeren, waarvan het kapitaal achttienduizend zeshonderd euro 
(18.600 EUR) bedraagt en verdeeld is in honderd (100) aandelen zonder nominale waarde 
maar met een huidige fractiewaarde van één honderdste.”

Voorafgaandelijk aan het verlijden van de oprichtingsakte, heeft comparant, in zijn 
hoedanigheid van oprichter, het financieel plan van de vennootschap neergelegd.

De comparant heeft ons verklaard dat hij niet de enige vennoot is in enige andere besloten 
vennootschap met beperkte aansprakelijkheid.

De comparant verklaart op de totaliteit van de aandelen (of: honderd aandelen) in te tekenen 

Griffie 

Voor-
behouden 

aan het 
Belgisch 

Staatsblad

Mod PDF 11.1

 *14301492*

Neergelegd

07-02-2014

0545881851

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
11

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



in geld, aan de prijs van honderd zesentachtig (186) euro per aandeel, hetzij voor 
achttienduizend zeshonderd euro.
Hij verklaart en erkent dat op elk aandeel waarop werd ingetekend een storting werd gedaan 
ten bedrage van honderd dertig (130) euro door storting in speciën en dat het bedrag van 
deze stortingen, is gedeponeerd op een bijzondere rekening met nummer BE66 7310 3740 
0343, geopend namens de vennootschap in oprichting bij de bank KBC Bank.
Ondergetekende Notaris bevestigt dat deze deponering heeft plaatsgevonden 
overeenkomstig de wet.
De vennootschap heeft bijgevolg vanaf heden de beschikking  over een som van 
dertienduizend (13.000) euro.

STATUTEN

TITEL I.  VORM – NAAM – ZETEL – DOEL – DUUR

Artikel 1. Vorm – naam
De vennootschap neemt de vorm aan van een Besloten vennootschap met beperkte 
aansprakelijkheid.
Zij verkrijgt de naam «ARGUS VISION».

Artikel 2. Maatschappelijke zetel
De maatschappelijke zetel is gevestigd te Sint-Catharinastraat 46, 3700 Tongeren.
Hij kan worden overgebracht naar om het even welke plaats in het tweetalig gebied Brussel 
Hoofdstad of in het Nederlandse of Franse taalgebied, door eenvoudige beslissing van de 
zaakvoerder, die alle machten krijgt teneinde op authentieke wijze de statutenwijziging die 
eruit voortvloeit, te doen vaststellen.
De vennootschap kan, bij enkel besluit van de zaakvoerder(s), administratieve zetels, 
agentschappen, werkhuizen, stapelplaatsen en bijkantoren vestigen in België of in het 
buitenland.

Artikel 3. Maatschappelijk doel
De vennootschap heeft tot doel, zowel in België als in het buitenland, voor eigen rekening of 
voor rekening van derden, of door deelname van dezen :
 Onderneming voor het maken kleine videoproducties en luchtfotografie met digitale 

aflevering of geprint op canvas. Deze diensten houden volgende activiteiten in: overleg 
met de klant, maken van de beeldopnames ter plaatse met behulp van een drone, 
nabewerking van de beelden, montage van de beelden en eventuele aflevering aan 
drukker voor afdruk op canvas;

 Onderneming voor het maken van luchtbeelden (zowel film als foto) met de bedoeling 
luchtinspecties uit te voeren van (hoge) constructies, IR-beelden te maken van 
dakconstructies in functie van thermische analyses van daken en andere constructies. 
Dit gebeurt in overleg met de klant waarbij er ter plaatse met behulp van een drone 
beelden gemaakt worden en vervolgens geanalyseerd;

 Onderneming voor onderzoek en ontwikkeling van elektronica, software en 
analyseapparatuur;

 Onderneming voor de verkoop (groot- en of kleinhandel en tussen persoon in de 
handel) of verhuur van toestellen, kennis, software en/elektronica zonder dat deze lijst 
gelimiteerd is en in de meest ruime betekenis van de woorden;

 Onderneming voor de vervaardiging van elektronische onderdelen, meet-, controle- en 
navigatie-instrumenten  en –apparatuur, optische instrumenten en van foto- en 
filmapparatuur, magnetische en optische media, elektromotoren en van elektrische 
generatoren en transformatoren, batterijen en accumulatoren;

 Onderneming voor onderhoud en reparatie van elektronische en optische apparatuur, 
elektrische apparatuur, computers en randapparatuur, communicatieapparatuur, enz … 
zonder dat deze lijst limitatief is;

 Handel (groothandel, kleinhandel of tussenpersoon in de handel) in computers, 
randapparatuur en software; in elektronische en telecommunicatieapparatuur en delen 
daarvan, in machines, werktuigen en toebehoren voor de landbouw, in machines voor 
de mijnbouw, de bouwnijverheid en de weg- en waterbouw, in meet-, controle- en 
navigatie-instrumenten, 

 Implementatie, beheer, onderhoud en herstelling, consultatie voor informatica 
netwerken en telecom-infrastructuur - softwareontwikkeling in alle toepassingsgebieden 
- Ontwikkeling, beheer en hosting van websites - Ontwikkeling en beheer van alle 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
11

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



internettoepassingen, e-commerce en andere applicaties, zowel huidige als 
toekomstige technologieën - Analyse en advies i.v.m. automatisering van 
productieprocessen, informaticasystemen en bedrijfsorganisatie - Verkoop- en verhuur 
van licenties en rechten met betrekking tot software en hun toepassingen.

 Computeradviesbureau. Het verlenen van advies over soorten computers (hardware) en 
hun configuratie en toepassing van bijhorende programmatuur (software): analyseren 
van behoeften en problemen van gebruiker en het aanbieden van de beste oplossing. 
Realisatie van programma’s en gebruiksklare systemen. Het verlenen van advies en 
bijstand met betrekking tot toepassing van informaticaprogramma’s.

 Onderneming voor goederenvervoer door de lucht, diensten in verband met de 
luchtvaart;

 Onderneming voor het maken van geluidsopnamen;
 Draadloze telecommunicatie;
 Landmeters;
 Onderneming van ingenieurs en aanverwante technische adviseurs, exclusief 

landmeters;
 Onderneming voor overige technische testen en toetsen en overige gespecialiseerde 

wetenschappelijke en technische activiteiten;
 Reclamebureaus, activiteiten van grafische designers;
 Activiteiten van fotografen, inclusief persfotografie en overige fotografische activiteiten;
 Verhuur en lease van sport- en recreatieartikelen, van televisietoestellen en andere 

audio- en videoapparatuur, van landbouwmachines en –werktuigen, van machines en 
installaties voor de bouwnijverheid en de weg- en waterbouw en van luchtvaartuigen

 Onderneming voor particuliere beveiliging, het leveren van diensten in verband met 
beveiligingssystemen, opsporingsdiensten;

 Overige vormen van onderwijs;
 Onderneming gespecialiseerd in beeld-, verlichtings- en geluidstechnieken;
 De vennootschap mag haar doel realiseren zowel in binnen- als in het buitenland, op 

alle wijzen die zij het best geschikt zal achten. De vennootschap mag ook op elke wijze 
betrokken zijn in zaken, ondernemingen of vennootschappen die hetzelfde, een 
soortgelijk, een samenhangend of gelijkaardig doel hebben of die de ontwikkeling van 
haar onderneming kunnen bevorderen, haar grondstoffen kunnen leveren, of de afzet 
van haar producten kunnen vergemakkelijken.

 De vennootschap is verbonden door de rechtshandelingen van de bestuurders zelf 
indien de handelingen buiten haar doel liggen, tenzij zij bewijst dat de derde daarvan op 
de hoogte was of er, gezien de omstandigheden, niet onkundig van kon zijn; 
openbaarmaking van de statuten alleen is echter geen voldoende bewijs.

 Zij kan ook functies van bestuurder of vereffenaar uitoefenen in andere 
vennootschappen.

Zij heeft in het algemeen de volle rechtsbekwaamheid om alle handelingen en verrichtingen 
te voltrekken die een rechtstreeks of onrechtstreeks verband houden met haar 
maatschappelijk doel of welke van die aard zouden zijn dat zij de verwezenlijking van dit 
doel, rechtstreeks of onrechtstreeks, geheel of ten dele vergemakkelijken.
Zij kan belangen nemen door associatie, inbreng, fusie, financiële tussenkomst of op gelijk 
welke andere wijze, in alle vennootschappen, verenigingen of ondernemingen met een 
identiek, gelijklopend of samenhangend doel met het hare, of die van aard kunnen zijn de 
ontwikkeling van haar onderneming te begunstigen of een bron van afzetten te vormen.
In het geval de verrichting van bepaalde handelingen zou onderworpen zijn aan 

voorafgaande voorwaarden inzake toegang tot het beroep, zal de vennootschap haar 
optreden, wat betreft de verrichting van deze handelingen, aan de vervulling van deze 
voorwaarden ondergeschikt maken.

Artikel 4. Duur
De vennootschap wordt opgericht voor een onbeperkte duur.

TITEL II : MAATSCHAPPELIJK KAPITAAL

Artikel 5. Maatschappelijk kapitaal

Bij de oprichting, is het maatschappelijk kapitaal vastgesteld achttienduizend zeshonderd 
euro (18.600 EUR).

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
11

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Het kapitaal wordt vertegenwoordigd door honderd (100) aandelen met stemrecht, zonder 
vermelding van nominale waarde, met een fractiewaarde van een honderdste (1/100) van 
het maatschappelijk kapitaal.

Artikel 6. Stortingsplicht
Wanneer het kapitaal niet volledig is volgestort, kan (kunnen) de zaakvoerder(s) zelfstandig 
beslissen over de opvragingen van stortingen door de vennoten, op voorwaarde van gelijke 
behandeling van deze vennoten.
De zaakvoerder(s) kan(kunnen) de vennoten toelaten hun aandelen vervroegd te volstorten; 
in dat geval bepaalt hij (bepalen zij) de eventuele voorwaarden waaronder deze vervroegde 
betalingen worden toegelaten. Deze worden beschouwd als voorgeschoten gelden.
Elk ingevorderde betaling wordt aangerekend op het geheel van de aandelen waarvan de 
vennoot titularis is.
De vennoot die na een aanmaning van één maand, betekend bij aangetekende brief, 
achterstaat met zijn stortingen, zal een interest berekend op de wettelijke interest, verhoogd 
met twee ten honderd per jaar, moeten betalen ten bate van de vennootschap te rekenen 
vanaf de dag der eisbaarheid der stortingen.
De zaakvoerders kunnen bovendien, nadat een tweede aangetekend schrijven gedurende 
een maand onbeantwoord is gebleven, de uitsluiting van de in gebreke gebleven vennoot 
uitspreken en zijn aandelen doen verkopen aan een andere vennoot of desgevallend aan 
een derde die werd goedgekeurd overeenkomstig deze statuten, tegen een prijs die wordt 
bepaald door een in gemeen overleg aangewezen deskundige of, bij gebrek aan 
overeenstemming, door de voorzitter van de rechtbank van koophandel die uitspraak doet 
zoals in kortgeding op verzoek van de meest gerede partij., waarbij alle procedure- en 
expertisekosten voor de helft ten laste van de overdrager en voor de helft ten laste van de 
overnemers zijn, evenredig aan het door ieder aantal verworven aandelen indien er 
meerdere overnemers zijn.
De netto opbrengst van deze verkoop wordt aangerekend op hetgeen verschuldigd is door 
de in gebreke gebleven vennoot; hij zal in voorkomend geval instaan voor het verschil of 
genieten van het overschot.
De overdracht van de aandelen zal worden opgetekend in het register der aandeelhouders 
door de in gebreke gebleven vennoot, of bij diens ontstentenis, door de zaakvoerders binnen 
acht dagen na de aanmaning die hem aangetekend werd toegestuurd.
De uitoefening van het stemrecht verbonden aan de aandelen waarop de stortingen niet 
werden uitgevoerd, wordt geschorst zolang de behoorlijk opgevraagde en opeisbare 
stortingen niet zijn geschied.
In geval van een enige vennoot-zaakvoerder, bepaalt deze laatste vrij, naargelang de 
behoeften van de vennootschap en op door hem bepaalde tijdstippen, de later door hem uit 
te voeren stortingen op de in speciën onderschreven en niet geheel volgestorte aandelen.

Artikel 7. Kapitaalverhoging in geld – Recht van voorkeur
Bij kapitaalverhoging door inbreng in geld, worden de nieuwe aandelen het eerst 
aangeboden aan de vennoten naar evenredigheid van het gedeelte van het kapitaal dat hun 
aandelen vertegenwoordigen.
Zij kunnen hun recht van voorkeur uitoefenen gedurende een termijn van ten minste vijftien 
dagen te rekenen van de dag van de openstelling van de intekening.
De opening van de intekening met voorkeurrecht en het tijdvak waarin dat recht kan worden 

uitgeoefend, worden bepaald door de algemene vergadering en worden ter kennis gebracht 
van de vennoten bij aangetekend schrijven. Wordt dit recht niet geheel uitgeoefend, dan 
worden de overblijvende aandelen eerst aangeboden aan de andere vennoten, die hun recht 
van voorkeur volledig hebben uitgeoefend, naar evenredigheid van het deel van het kapitaal 
dat door hun aandelen wordt vertegenwoordigd. Er wordt op dezelfde wijze te werk gegaan 
tot de kapitaalverhoging volledig is geplaatst of tot geen enkele aandeelhouder nog van deze 
mogelijkheid gebruik maakt.

TITEL III. TITELS

Artikel 8.  Register van aandelen
De aandelen zijn op naam. Ze vermelden een volgnummer.
Ze zijn ingeschreven in het register van aandelen dat wordt bewaard op de maatschappelijke 
zetel; dit register omvat de nauwkeurige aanwijzing van elke vennoot, het aantal aandelen 
die hem toebehoren, alsook de gedane stortingen. De aandeel- en obligatiehouders mogen 
kennis nemen van dit register betreffende hun effecten. Elke belanghebbende derde mag 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
11

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



ook kennis nemen van dit register, zonder verplaatsing van het register en middels een 
schriftelijk verzoek gericht aan de zaakvoerder(s) die de modaliteiten van deze raadpleging 
zal (zullen) verduidelijken.
De overdracht of afstand van aandelen wordt ingeschreven in gezegd register, gedagtekend 
en getekend door de overdrager en de overnemer in geval van overdracht onder levenden, 
en door de zaakvoerder en de verkrijger in geval van overgang bij overlijden.
De overdrachten en overgangen hebben slechts uitwerking ten aanzien van de 
vennootschap en de derden vanaf hun inschrijving in het register der aandeelhouders. Aan 
de aandeel- en obligatiehouders worden certificaten afgegeven van deze inschrijvingen.

Artikel 9. Ondeelbaarheid van de effecten
De effecten zijn ondeelbaar.
De vennootschap erkent maar één eigenaar voor elk effect, wat de uitoefening van de aan 
de vennoten toegekende rechten betreft.
Indien het effect toebehoort aan verscheidene eigenaars, heeft de vennootschap het recht 
de uitoefening van de aan het effect verbonden rechten te schorsen totdat een enkele 
persoon wordt aangewezen als eigenaar van het aandeel tegenover de vennootschap.
In geval van splitsing van het eigendomsrecht van een aandeel, dan worden de eraan 
verbonden rechten uitgeoefend door de vruchtgebruiker.

TITEL IV. BESTUUR – CONTROLE

Artikel 10. Bestuur
Zolang de vennootschap slechts één vennoot telt, wordt zij bestuurd hetzij door de enige 
vennoot, hetzij door een of meer personen, al dan niet vennoot, benoemd met of zonder 
beperking in de tijd, hetzij in de statuten hetzij door de enige vennoot handelend als 
algemene vergadering.
Telt de vennootschap meerdere vennoten, dan wordt zij bestuurd door één of meer 
zaakvoerders, natuurlijke personen of rechtspersonen, al dan niet vennoot, benoemd met of 
zonder beperking van duur en die, indien zij worden benoemd in de statuten, de 
hoedanigheid van statutair zaakvoerder kunnen hebben.
De algemene vergadering die de zaakvoerder(s) benoemt bepaalt hun aantal, de duur van 
hun opdracht en, indien er meerdere zaakvoerders zijn, hun bevoegdheid. Bij gebrek aan 
bepaling van de duurtijd, wordt hun mandaat geacht van onbepaalde duur te zijn.
De gewone zaakvoerders zijn herroepbaar ad nutum bij besluit van de algemene 
vergadering, zonder dat hun herroeping recht geeft op enige vergoeding.
  
Artikel 11.  Bevoegdheden
Als er slechts één zaakvoerder is, is het geheel van de bevoegdheden van de zaakvoerders 
aan hem toegekend, met de mogelijkheid een deel van deze bevoegdheden te delegeren.
Indien de vennootschap door meer dan één zaakvoerder wordt bestuurd, en behoudens 
inrichting door de algemene vergadering van een college van zaakvoerders, mag iedere 
zaakvoerder, alleen optredend, alle handelingen stellen die nodig of nuttig zijn voor de 
verwezenlijking van het doel van de vennootschap, behalve deze die de wet of de statuten 
aan de algemene vergadering voorbehouden.
Iedere zaakvoerder vertegenwoordigt de vennootschap jegens derden en in rechte als eiser 

of als verweerder.
Hij kan bijzondere machten toekennen aan elke mandataris.

Artikel 12. Vergoeding
De algemene vergadering beslist of het mandaat van de zaakvoerder al dan niet ten 
kosteloze titel wordt uitgeoefend.
Indien het mandaat van de zaakvoerder bezoldigd is, dan bepaalt de algemene vergadering, 
beslissend met absolute (of: relatieve) meerderheid van stemmen, of de enige vennoot, het 
bedrag van deze vaste of evenredige vergoeding. Deze wordt geboekt op de algemene 
kosten, los van alle eventuele representatie-, reis- en verplaatsingskosten.

Artikel 13. Controle van de vennootschap
Wanneer het door de wet vereist is en binnen de wettelijke grenzen, wordt het toezicht op de 
vennootschap toevertrouwd aan één of meerdere commissarissen, benoemd voor een 
hernieuwbare termijn van drie jaar.

TITEL V. ALGEMENE VERGADERING

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
11

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Artikel 14. Zitting en bijeenroeping
Ieder jaar wordt een gewone algemene vergadering van aandeelhouders gehouden op 
de maatschappelijke zetel of op elke andere plaats aangeduid in de oproeping, de 
vijfentwintigste (25) van de maand juni, om 19.00 uur. Valt de hierboven bepaalde 
datum op een wettelijke feestdag dan wordt de algemene vergadering verschoven 
naar de eerstvolgende werkdag. Indien er slechts één vennoot is, dan zal hij op deze 
datum de jaarrekeningen voor goedkeuring ondertekenen.
Bovendien moet(en) de zaakvoerder(s) een buitengewone algemene vergadering 
bijeenroepen telkenmale het belang van de vennootschap het vereist of op aanvraag 
der vennoten die minstens één vijfde van het kapitaal vertegenwoordigen. In dit 
laatste geval, zullen de vennoten hun verzoek en de agendapunten aangeven. De 
zaakvoerders zullen de algemene vergadering bijeenroepen ten minste vijftien dagen 
na de aanvraag.
De oproepingen tot een algemene vergadering vermelden de agenda. Ze worden ten 
minste vijftien dagen voor de algemene vergadering verstuurd per aangetekend 
schrijven gericht aan de vennoten, aan de zaakvoerder(s) en, in voorkomend geval, 
aan de titularissen van certificaten of obligaties en aan de commissarissen. 
Iedere persoon kan verzaken aan de oproeping en zal in ieder geval als regelmatig 
opgeroepen worden beschouwd als hij aanwezig of vertegenwoordigd is op de 
vergadering.

Artikel 15.  Verdaging
Elke gewone of buitengewone algemene vergadering kan door de zaakvoerders tijdens de 
zitting worden verdaagd met drie weken. Deze verdaging annuleert elke genomen 
beslissing. De tweede vergadering zal beraadslagen over dezelfde agenda en beslist 
definitief.

Artikel 16. Zittingen – Notulen
§ 1. De algemene vergadering wordt voorgezeten door een zaakvoerder of, bij gebrek 
daaraan, door de aanwezige vennoot die de meeste aandelen bezit en, in geval van pariteit, 
door de oudste. De voorzitter zal een secretaris aanduiden die niet noodzakelijk vennoot 
moet zijn.
§ 2. De notulen van de algemene vergadering of van de enige vennoot worden neergelegd 

in een register dat wordt bewaard op de maatschappelijke zetel. Zij worden ondertekend 
door de voorzitter van de zitting en door de aanwezige vennoten die erom vragen. De 
uitgiften, afschriften of uittreksels worden ondertekend door een zaakvoerder.

Artikel 17. Beraadslagingen
§ 1. Op de algemene vergadering geeft ieder aandeel recht op één stem, onder voorbehoud 
van de wettelijke en statutaire bepalingen betreffende de aandelen zonder stemrecht.
Indien de vennootschap maar één vennoot telt, dan kan deze de bevoegdheden die aan de 
algemene vergadering zijn toegekend alleen uitoefenen.
Elke vennoot kan aan ieder andere persoon, al dan niet vennoot, door alle middelen van 
overdracht, een schriftelijke volmacht geven om zich laten vertegenwoordigen op de 
algemene vergadering en daar in zijn plaats te stemmen.
§ 2. Alle algemene vergaderingen mogen alléén beslissen over de voorstellen die zijn 
opgenomen in de agenda, behalve als alle personen die moeten worden opgeroepen, 
aanwezig of vertegenwoordigd zijn en, in het laatste geval, op voorwaarde dat de 
volmachten dit uitdrukkelijk vermelden.
§ 3. Behalve in de door de wet bepaalde gevallen, kan de algemene vergadering beslissen 
welke ook de vertegenwoordigde fractie van het kapitaal mag zijn en bij absolute
meerderheid van stemmen.
§ 4. In geval van opsplitsing van het eigendomsrecht van een aandeel tussen 
vruchtgebruiker en blote eigenaar(s), worden de eraan verbonden stemrechten door de 
vruchtgebruiker uitgeoefend.

TITEL VI.  BOEKJAAR – WINSTVERDELING – RESERVES

Artikel 18. Boekjaar
Het boekjaar van de vennootschap gaat in op één januari en eindigt op eenendertig 
december van ieder jaar.
Op deze laatste datum wordt de boekhouding van de vennootschap afgesloten en stel(len)(t) 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
11

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



de zaakvoerder(s) een inventaris en de jaarrekening op waarvan zij (hij), na goedkeuring 
door de algemene vergadering, de bekendmaking verzorgt (verzorgen), overeenkomstig de 
wet.

Artikel 19. Bestemming van de winst – reserves
Van de jaarlijkse nettowinst, wordt minstens vijf ten honderd (5%) voorafgenomen voor de 
wettelijke reserve; deze voorafname houdt op  verplicht te zijn wanneer het wettelijk 
reservefonds één tiende van het maatschappelijk kapitaal heeft bereikt, maar herleeft indien 
het reservefonds om enige reden aangetast is.
De aanwending van het saldo der winsten wordt bepaald door de algemene vergadering, op 
voorstel van de zaakvoerder(s), waarbij elk aandeel recht geeft op een gelijk dividend.

TITEL VII. ONTBINDING – VEREFFENING

Artikel 20. Ontbinding
De vennootschap kan op elk moment worden ontbonden door beslissing van de enige
vennoot beslissende in de vormen vereist voor de statutenwijziging.

Artikel 21. Vereffenaars
Bij ontbinding van de vennootschap, om welke reden en op welk ogenblik het ook zij, wordt 
de vereffening verzorgd door de zaakvoerder(s) in functie, onder voorbehoud van het recht 
van de algemene vergadering om één of meerdere vereffenaars aan te duiden, hun 
bevoegdheden te omlijnen en hun vergoeding te bepalen.

Artikel 22. Verdeling van het netto-actief
Na aanzuivering van alle schulden, lasten en kosten van de vereffening of consignatie van 
de nodige sommen om die te voldoen en, indien er aandelen zijn die niet zijn volgestort, na 
herstelling van het evenwicht tussen de aandelen, hetzij door bijkomende volstorting te eisen 
lastens de niet voldoend volgestorte aandelen, hetzij door voorafgaandelijke terugbetalingen 
te doen in voordeel van die aandelen die in een grotere verhouding zijn volgestort, wordt het 
netto actief verdeeld onder alle vennoten naar verhouding van het aantal aandelen dat zij 
bezitten en worden de goederen die nog in natura voorhanden zijn op dezelfde wijze 
verdeeld.

TITEL VIII. ALGEMENE BEPALINGEN

Artikel 23. Woonstkeuze
Voor de uitvoering van deze statuten, kiest elke in het buitenland wonende vennoot, 
zaakvoerder, commissaris, vereffenaar of obligatiehouder, woonplaats op de 
maatschappelijke zetel waar alle mededelingen, aanmaningen, dagvaardingen en 
betekeningen hem geldig kunnen worden gedaan als hij geen andere woonplaats heeft 
gekozen in België voor alle betrekkingen met de vennootschap.

Artikel 24. Gerechtelijke bevoegdheid
Voor elk betwisting omtrent de zaken van de vennootschap en de uitvoering van deze 
statuten, tussen de vennootschap, haar vennoten, zaakvoerders, commissarissen en 
vereffenaars, wordt een exclusieve bevoegdheid toegekend aan de rechtbank in wiens 
rechtsgebied de maatschappelijke zetel is gevestigd, tenzij de vennootschap er uitdrukkelijk 
aan verzaakt.

Artikel 25. Gemeen recht
De bepalingen van het Wetboek van Vennootschappen, waarvan niet geldig zou zijn 
afgeweken, worden geacht te zijn ingeschreven in huidige akte, en clausules die strijdig zijn 
met de dwingende bepalingen van het wetboek worden geacht niet te zijn geschreven.

SLOT- EN (OF) OVERGANGSBEPALINGEN

De enige vennoot heeft, handelend als algemene vergadering, de volgende beslissingen 
genomen die slechts uitwerking hebben vanaf de neerlegging ter griffie van een uittreksel 
van de oprichtingsakte, in overeenstemming met de wet.

1. Eerste boekjaar en eerste algemene vergadering
Het eerste boekjaar gaat in de dag van de neerlegging ter griffie van een uittreksel van deze 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
11

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



akte en wordt afgesloten op 31 december 2014.
De eerste algemene vergadering heeft plaats op de vijfentwintigste van de maand juni van 
het jaar 2015.

2. Benoeming van zaakvoerder
De enige vennoot beslist het aantal zaakvoerders te bepalen op één (1).

Wordt tot niet-statutaire zaakvoerder benoemd :
De Heer VAN DE WINKEL, Jonas, geboren te Tongeren op achtentwintig november duizend 
negenhonderdnegenentachtig, Belgische  met woonplaats te 3700 Tongeren, Sint-
Catharinastraat 46,  BELGIË

Zijn mandaat is onbezoldigd. 

3. Commissaris
Daar de vennootschap er niet toe verplicht is ingevolge de wettelijke criteria, beslist de 
comparant op dit moment geen commissaris te benoemen. 

4. Overneming van de verbintenissen namens de vennootschap in oprichting 
Alle verbintenissen en alle verplichtingen die eruit voortvloeien, en alle activiteiten 
ondernomen sinds 1 januari twee duizend veertien door de comparant in naam en voor 
rekening van de vennootschap in oprichting worden overgenomen door de bij deze akte 
opgerichte vennootschap bij beslissing van de zaakvoerder(s) die uitwerking zal hebben 
vanaf de verwerving van de rechtspersoonlijkheid door de vennootschap.

5. Volmachten
FISCAPLUS BV BVBA, vertegenwoordigd door dhr. Rudi FRANCART, Prof. Asnongstraat 2, 
3570 Alken (BE0461.832.638), of elke andere door hem aangewezen persoon, is 
aangewezen als lasthebber ad hoc van de vennootschap, om over de fondsen te 
beschikken, alle documenten te ondertekenen en  alle nodige formaliteiten te vervullen bij de 
administratie van de B.T.W. en met het oog op de inschrijving bij de Kruispunt Bank van 
Ondernemingen.
Met het oog hierop, heeft de lasthebber ad hoc de bevoegdheid om alle verbintenissen in 
naam van de vennootschap aan te gaan, alle nuttige verklaringen af te leggen en alle 
documenten te ondertekenen en in het algemeen alles te doen wat nuttig en noodzakelijk is 
voor de uitvoering van het mandaat waarmee hij belast is.

6. Kosten en verklaringen van de partijen
De comparant verklaren te weten dat het bedrag van alle kosten, vergoedingen en lasten, 
die ten  laste vallen van de vennootschap uit hoofde van haar oprichting, duizend 
tweehonderd zeventwintig euro twintig eurocent (1.227,20 EUR) bedraagt.
De comparant machtigt de instrumenterende notaris deze som vooraf te nemen op het 
ogenblik van het vrijgeven van de bij de bank gedeponeerde gelden.

Hij erkent dat ondergetekende notaris zijn aandacht heeft gevestigd op het feit dat de 
vennootschap, in uitvoering van haar maatschappelijk doel, kan verplicht zijn de nodige 
voorafgaande toelatingen of vergunningen te bekomen of bepaalde voorwaarden te 
vervullen, gelet op in werking zijnde reglementeringen inzake de toegang tot het beroep,

WAARVAN AKTE

Opgemaakt en verleden te Tongeren.

De partij verklaart en erkent :
1. kennis te  hebben genomen van het ontwerp van onderhavige akte dankzij de 
verzending ervan door de ondergetekende notaris 31 januari 2014, en dit minstens vijf (5) 
werkdagen voor het verlijden van deze akte, namelijk drieëntwintig januari tweeduizend 
veertien, en dat deze termijn volstond om dit ontwerp op nuttige wijze te bekijken.
2. Dat deze akte integraal werd voorgelezen voor wat betreft de vermeldingen bevat in 
artikel 12, alinea’s 1 en 2 van de Organieke Wet Notariaat, evenals de wijzigingen die 
werden aangebracht aan het vooraf medegedeelde ontwerp.
3. Dat de gehele akte door ondergetekende notaris werd toegelicht ten behoeve van de 
comparant.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
11

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Voor-
behouden 

aan het 
Belgisch 

Staatsblad

Luik B - Vervolg

Na vervulling van alles wat hiervoor is gemeld, hebben de partijen getekend met mij, notaris.
B

ijl
ag

en
 b

ij 
he

t B
el

gi
sc

h 
S

ta
at

sb
la

d 
- 

11
/0

2/
20

14
 -

 A
nn

ex
es

 d
u 

M
on

ite
ur

 b
el

ge
 


