





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Zorg in de wijk - dienstencheques

(afgekort) :

Rechtsvorm : Vereniging zonder winstoogmerk

Zetel : Fruithoflaan 1E

2600

België

Onderwerp akte : Oprichting

Antwerpen (Berchem (Antwerpen))

 
STICHTINGSAKTE ZORG IN DE WIJK - DIENSTENCHEQUES VZW
OPRICHTINGSSTATUTEN
De algemene vergadering van 4 februari 2014, stichtingsvergadering van de vereniging zonder winstoogmerk
Zorg in de wijk - dienstencheques vzw waarop vijf leden aanwezig waren, heeft besloten tot oprichting van de
vzw en goedkeuring van de volgende statuten:
De aanwezige leden-oprichters:
Aerts Eric,  Immerseelstraat 221 te 2160 Wommelgem
Ameryckx Brigitte, Albertina, V.,  Eksterlaar 221 te 2100 Deurne
Beersmans Wilfried,  Arthur, Emma,  Ravelsbergstraat 45 te 2100  Deurne
Bracquené Joris Wilfried H.,  Lodewijk Van Berckenlaan 43 te 2600 Berchem
De Vogel Maria,  Ploegsteertplein 19 te 2600 Berchem
Hebben besloten tot goedkeuring van de volgende statuten:
Titel I:  NAAM, ZETEL, DOEL, DUUR
Art. 1.
De vereniging draagt als naam Zorg in de wijk - dienstencheques vzw. Deze naam wordt steeds voorafgegaan of
gevolgd door de woorden "vereniging zonder winstoogmerk" of de afkorting "vzw".
Art. 2.
De maatschappelijke zetel van de vereniging is gevestigd op het volgende adres: Fruithoflaan 1E te 2600
Antwerpen-Berchem. De vereniging ressorteert onder het gerechtelijk arrondissement Antwerpen. Alle stukken
voorgeschreven door de vzw - wet worden neergelegd in het dossier bijgehouden op de griffie van de Rechtbank
van Koophandel van het voornoemde gerechtelijk arrondissement.
De werking van de vereniging richt zich op het Gewest Vlaanderen, zoals is bepaald volgens art. 3 van de
Belgische grondwet en de Vlaamse Gemeenschap.
Art. 3.
vzw Zorg in de wijk - dienstencheques heeft tot doel dienstencheques-activiteiten te organiseren.
De vereniging kan meer algemeen alle middelen aanwenden die tot de verwezenlijking van het doel, rechtstreeks
of onrechtstreeks bijdragen. De vereniging kan ter uitvoering van wat hierboven bepaald is onder meer alle
eigendommen of zakelijke rechten verwerven, in huur nemen, verhuren, personeel aanwerven, rechtsgeldige
overeenkomsten sluiten, fondsen inzamelen, kortom alle activiteiten uitoefenen of laten uitoefenen die haar doel
rechtvaardigen, in het kader van het realiseren van haar doel, kan de vereniging zelfs daden van koophandel
stellen.
Art. 4.
De vereniging verbindt er zich toe de principes en de regels van de democratie, het Europees Verdrag van de
Rechten van de mens en het Internationaal Verdrag van de Rechten van het Kind na te leven.
Art. 5.

 *14302077*

Neergelegd

26-02-2014

0546911338

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De vereniging wordt opgericht voor onbepaalde duur.
Titel II:  LIDMAATSCHAP
Art.6.
De vereniging bestaat uitsluitend uit vaste leden en kent geen toegetreden leden. Met vaste leden worden
bedoeld de leden van de algemene vergadering omschreven in de vzw – wet. Ze worden verder in deze statuten
“leden” genoemd. Het aantal leden is onbeperkt , maar moet minstens 3 bedragen.
Art.7.
Als lid kan tot de vereniging toetreden, ieder natuurlijk persoon of rechtspersoon die uitsluitend schriftelijk zijn
kandidatuur bij de raad van bestuur van de vereniging heeft ingediend en die door de algemene vergadering als
dusdanig wordt aanvaard. Nieuwe kandidaat – leden kunnen geen personeelslid zijn van de vereniging. De
algemene vergadering beslist hierin bij gewone meerderheid, soeverein, zonder zijn beslissing te moeten
motiveren.
Art.8.
Van de leden kan geen bijdrage, nog enige storting of inbreng gevorderd worden.
Art. 9.
De leden zijn in geen geval persoonlijk aansprakelijk voor de verbintenissen van de vereniging.
Art. 10.
De leden van de vereniging zijn verplicht:
a) De statuten en het huishoudelijk reglement van de vereniging alsook de besluiten van haar organen na te
leven.
b) De belangen van de vereniging of één van haar organen niet te schaden.
Art. 11.
Het lidmaatschap eindigt indien het lid schriftelijk zijn ontslag indient bij de voorzitter van de raad van bestuur.
Het lidmaatschap van een lid eindigt automatisch door het overlijden van de natuurlijke persoon, of ingeval van
een rechtspersoon, door haar ontbinding, fusie, splitsing of faillissement.
Art. 12.
De uitsluiting van een lid kan enkel door de algemene vergadering worden uitgesproken, na voorstel van de raad
van bestuur, met een meerderheid van twee derde van de stemmen van de aanwezige of vertegenwoordigde
leden.
Art. 13.
Ontslagnemende of uitgesloten leden en hun rechtsopvolgers hebben geen recht op het vermogen van de
vereniging, en kunnen derhalve ook nooit teruggave of vergoeding van gedane stortingen of inbrengen vorderen.
TITEL III:  RAAD VAN BESTUUR
Art. 14.
De vereniging wordt bestuurd door een raad van bestuur van minstens drie bestuurders, leden van de vereniging.
De bestuurders handelen als een college. Zij worden benoemd door de algemene vergadering en zijn ten allen
tijde door deze afzetbaar. Zij oefenen hun mandaat kosteloos uit, tenzij de algemene vergadering anders zou
bepalen.
Art. 15.
De bestuurders worden benoemd voor een termijn van vier jaar en zijn herkiesbaar. Zo door vrijwillig ontslag,
verstrijken van termijn, door afzetting of hoe dan ook, het aantal bestuurders is teruggevallen tot onder het
wettelijk minimum, dan blijven de bestuurders in functie totdat in hun vervanging is voorzien.
Art. 16.
1.    De raad van bestuur kiest uit zijn leden een voorzitter.  De voorzitter of twee bestuursleden roepen de raad
van bestuur bijeen. De voorzitter zit de vergadering voor. In geval van zijn afwezigheid wordt hij vervangen door
de oudste aanwezige bestuurder.
2.    De raad van bestuur kan slechts geldig beslissen indien tenminste de helft van de bestuurders aanwezig of
vertegenwoordigd is. Indien dit quorum niet bereikt is, kan een nieuwe raad worden bijeengeroepen met dezelfde
agenda, die geldig zal beraadslagen en beslissen indien tenminste twee bestuurders aanwezig of
vertegenwoordigd zijn.
3.    De beslissingen worden genomen bij gewone meerderheid van stemmen. Bij staking van stemmen is de
stem van de voorzitter of van diegene die hem/haar vervangt, doorslaggevend.
4.    Iedere bestuurder kan op een schriftelijke wijze volmacht geven aan een andere bestuurder om hem op een
vergadering van de raad van bestuur te vertegenwoordigen.
5.    Van elke vergadering worden notulen opgemaakt die ondertekend worden door de voorzitter of zijn
plaatsvervanger, deze notulen worden ingeschreven in een daartoe bestemd register.
Art. 17.
1.    De raad van bestuur leidt de zaken van de vereniging en vertegenwoordigt deze in en buiten rechte. De raad
is bevoegd voor alle aangelegenheden, met uitzondering van deze die door de wet uitdrukkelijk aan de algemene
vergadering zijn voorbehouden.
 De raad kan zelfs daden van beschikking stellen met inbegrip van, onder meer, het vervreemden, zelfs gratis,
van roerende of onroerende goederen, het hypothekeren, het lenen en uitlenen, alle handels- en
bankverrichtingen, het opheffen van hypotheken, ...
2.    Ten aanzien van derden is de vereniging slechts geldig verbonden door de gezamenlijke handtekening van
twee bestuurders. Bestuurders die namens de raad van bestuur optreden moeten ten aanzien van derden niet
doen blijken van enig besluit of enige machtiging.
Art. 18.
1.    De raad van Bestuur kan voor bepaalde handelingen en taken, zijn bevoegdheid overdragen aan één of

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

meer bestuurders of zelfs aan een andere persoon, al of niet lid van de vereniging. De duur waarvoor deze
bevoegdheidsdelegatie plaats grijpt kan niet langer zijn dan vier jaar en het mandaat kan ten allen tijde met
onmiddellijke ingang worden ingetrokken door de raad van bestuur.
2.    De raad van bestuur kan één of meer afgevaardigd bestuurders of directeurs of coördinatoren benoemen die
met het dagelijks bestuur worden belast. De afgevaardigd bestuurder, directeur of coördinator verzorgt de
lopende zaken en de dagelijkse briefwisseling en tekent namens de vereniging eveneens alle kwitanties en
ontvangstbewijzen van de post, bank, en dergelijke meer. Wanneer meer dan één persoon met het dagelijkse
bestuur wordt belast, wordt de vereniging in al haar handelingen van dagelijks bestuur rechtsgeldig
vertegenwoordigd door één persoon belast met het dagelijks bestuur, die geen bewijs van een voorafgaand
besluit onder hen moet leveren.
3.    De voorzitter en/ of afgevaardigd bestuurder of directeur is tevens bevoegd de beslissingen van de raad van
bestuur uit te voeren en in het bijzonder het mandaat ad interim te verstrekken aan een advocaat in gerechtelijke
acties als eiser of verweerder.
Art. 19.
De algemene vergadering beslist over het door de raad van bestuur voorgestelde huishoudelijk reglement.
Wijzigingen aan het huishoudelijk reglement kunnen worden opgesteld door de raad van bestuur, doch dienen ter
bekrachtiging worden voorgelegd aan de algemene vergadering.     Bij dit huishoudelijk reglement mogen, zonder
strijdig te zijn met de bindende voorschriften van de wet of van de statuten, alle maatregelen worden getroffen in
verband met de toepassing van de statuten en de regeling van de maatschappelijke zaken in het algemeen, en
kan aan de leden of hun rechtverkrijgenden alles worden opgelegd wat in het belang van de vereniging wordt
geacht.
TITEL IV:  ALGEMENE VERGADERING
Art. 20.
De Algemene Vergadering is samengesteld uit alle leden. De Algemene Vergadering wordt voorgezeten door de
voorzitter van de raad van bestuur of door de oudste aanwezige bestuurder.
Een lid kan zich door een ander lid laten vertegenwoordigen. Elk lid kan evenwel slecht één ander lid
vertegenwoordigen. Hiertoe dienst eerstgenoemd lid laatstgenoemd lid een schriftelijke volmacht te verlenen, die
voor het begin van de vergadering aan de voorzitter met worden afgegeven.
 Elk lid beschikt over één stem op de algemene vergadering.
Art. 21.
De algemene vergadering beschikt over de bij wet bepaalde bevoegdheden. Alles wat in de wet of in de statuten
niet is toegekend aan de algemene vergadering, ressorteert onder de bevoegdheid van de raad van bestuur.
Art. 22.
1.    De algemene vergadering wordt door de raad van bestuur bijeengeroepen telkens als het doel of het belang
van de vereniging zulks vereist en moet worden bijeengeroepen telkens wanneer een vijfde van de wettelijke
leden erom vraagt.
 Zij moet ten minste eenmaal per jaar worden bijeengeroepen voor het goedkeuren van de rekeningen van het
afgelopen jaar en de begroting voor het volgend jaar, op een door de raad van bestuur te bepalen plaats en
datum, die voor 30 juni van dat jaar valt.
2.    Alle leden worden minstens vijftien dagen voor de algemene vergadering bij gewone brief uitgenodigd op de
algemene vergadering. De uitnodiging wordt ondertekend door de voorzitter. De uitnodiging vermeldt dag, uur en
plaats van de algemene vergadering.
3.    De oproeping bevat de agenda, die wordt vastgelegd door de raad van bestuur.
 Elk onderwerp dat schriftelijk wordt voorgedragen door tenminste één vijfde van de leden, moet eveneens op de
agenda vermeld worden. De brief hiertoe, ondertekend door die één vijfde van de leden, dient minimaal veertien
dagen voor de algemene vergadering toe te komen bij de voorzitter van de raad van bestuur.
 De algemene vergadering kan op geldige wijze een beslissing nemen over punten die niet op de agenda
vermeld staan, op voorwaarde dat alle leden aanwezig of vertegenwoordigd zijn.
Art. 23.
1.    Inzake aangelegenheden, andere dan deze vermeld in lid 2 hieronder, worden de besluiten genomen bij
eenvoudige meerderheid (= de helft plus één, onthoudingen worden niet meegeteld) van de aanwezige en
vertegenwoordigde leden. Bij staking van stemmen is de stem van de voorzitter doorslaggevend.
2.    In geval van uitsluiting van een lid, van wijziging van de statuten of van ontbinding van de vereniging, zal de
voorgeschreven procedure worden nageleefd. (minimaal twee derde van de leden aanwezig of
vertegenwoordigd, een meerderheid van twee derde van de stemmen voor de gewone statutenwijziging, een
meerderheid van vier vijfde voor wijziging doeleinden van de vereniging en voor ontbinding van de vereniging).
Bij statutenwijziging of ontbinding worden onthoudingen geteld als tegenstem.
Art. 24.
Van elke vergadering worden notulen opgemaakt, die ondertekend worden door de voorzitter of een bestuurder,
en ze worden opgenomen in een bijzonder register. Uittreksels daarvan worden ondertekend door de directeur.
TITEL V:  INZAGERECHT LEDEN
Art. 25. 
1.    Derden, die van een belang doen blijken, hebben het recht om inzage en/of afschrift van de notulen van de
algemene vergadering te vragen. Het doen blijken van belang wordt geapprecieerd door de raad van bestuur.
Indien derden niet worden toegelaten tot inzage in de notulen, worden zij hiervan schriftelijk op de hoogte
gebracht, zonder dat de raad van bestuur evenwel de motivering van zijn beslissing dient bekend te maken.
2.    Alle leden kunnen op de zetel van de vereniging het register van de leden raadplegen, alsmede alle notulen
en beslissingen van de algemene vergadering, van de raad van bestuur en van de personen, al dan niet met een

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

bestuursfunctie, die bij de vereniging of voor rekening ervan een mandaat bekleden evenals alle
boekhoudkundige stukken van de vereniging.
3.    Op de zetel van de vereniging wordt door de raad van bestuur een register (lijst) van de leden gehouden. Dit
register vermeldt de naam, voornamen, en woonplaats van de leden of - ingeval het een rechtspersoon betreft -
de naam, de rechtsvorm en het adres van de zetel. Bovendien moeten alle beslissingen betreffende de
toetreding, uitreding of uitsluiting van de leden door toedoen van de raad van bestuur in dat register worden
ingeschreven, binnen acht dagen nadat  het lid van de beslissing in kennis is gesteld.
Titel VI: Rekeningen - Begroting - Controle
Art. 26.
1.    Het boekjaar van de vereniging loopt van 01 januari tot en met 31 december.
2.    De raad van bestuur bereidt de rekeningen en begrotingen voor en legt ze ter goedkeuring voor aan de
Algemene Vergadering. Na goedkeuring van de jaarrekening en begroting spreekt de Algemene Vergadering
zich, bij afzonderlijke stemming, uit over de kwijting aan de bestuurders.
3.    De raad van bestuur draagt er zorg voor dat de jaarrekening en de overige in de vzw - wet vermelde stukken
binnen de dertig dagen na goedkeuring worden neergelegd op de griffie van de rechtbank van koophandel, of
indien de wet dit vereist, bij de Nationale Bank van België.
VII: ONTBINDING, VEREFFENING
Art. 27.
Behoudens de gevallen van gerechtelijke ontbinding en van ontbinding van rechtswege, kan slechts de algemene
vergadering tot ontbinding besluiten, op de wijze zoals bepaald in de wet. Ingeval van vrijwillige ontbinding
benoemt de algemene vergadering of bij gebreke daarvan de rechtbank, één of meer vereffenaars. Zij bepaalt
tevens hun bevoegdheid en de vereffeningsvoorwaarden.
Art. 28. 
In geval van ontbinding worden de activa, na aanzuivering van de schulden, overgedragen aan Zewopa vzw of
aan een organisatie die een gelijkaardig doel nastreeft. De algemene vergadering, die tot de ontbinding besluit,
zal aanduiden aan welke vereniging het vereffeningsaldo wordt overgedragen.
Art. 29.
Voor alles wat in deze statuten niet uitdrukkelijk is geregeld, is de wet van 27 juni 1921, aangevuld door de wet
van 2 mei 2002, of de wetgeving die deze wet zou vervangen na de oprichting van de vereniging, toepasselijk, de
algemene wettelijke bepalingen, het huishoudelijk reglement en de gebruiken ter zake.
De stichtingsvergadering verklaart uitdrukkelijk deze verbintenissen aan te nemen, zodat de vereniging wordt
geacht deze vanaf hun ontstaan te zijn aangegaan.
 
Aldus opgemaakt in drie exemplaren te Antwerpen-Berchem, op 4 februari 2014.
 
Directeur
Joris Bracquené
 
 
Onder de aanwezige leden werden tot bestuurders verkozen:
Aerts Eric,  Immerseelstraat 221 te 2160 Wommelgem
Ameryckx Brigitte, Albertina, V.,  Eksterlaar 221 te 2100 Deurne
Beersmans Wilfried, Arthur, Emma,  Ravelsbergstraat 45 te 2100  Deurne
De Vogel Maria,  Ploegsteertplein 19 te 2600 Berchem
De bestuurders hebben Beersmans Wilfried, Ravelsbergstraat 45 te 2100 Deurne, geboren te Wilrijk 17/12/1952,
aangesteld tot voorzitter van de organisatie.
 
De bestuurders hebben Joris Bracquené, Lodewijk Van Berckenlaan 43 te 2600 Berchem, geboren te Gent op
24/02/1968,  aangesteld als directeur en hebben hem uitdrukkelijk belast met de handtekeningbevoegdheid en
het dagelijks bestuur van de organisatie.
 
 
RECTO
 
Joris Bracquené
 
Directeur
 

 
verso
 
 
Joris Bracquené

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 


