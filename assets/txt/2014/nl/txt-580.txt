





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : VZW Onbeperkt

(afgekort) :

Rechtsvorm : Vereniging zonder winstoogmerk

Zetel : Glashoevelaan 7

2940

België

Onderwerp akte : Oprichting

Stabroek

Tijdens de oprichtingsvergadering van 9 november 2014 wordt door ondergetekende stichtende leden beslist tot
oprichting van de vzw Onbeperkt.
De stichtende leden zijn :
Flyn Wynen, Glashoevelaan 7 te 2940 Stabroek
Kris Cock, Glashoevelaan 7 te 2940 Stabroek
Nancy Van Damme, Gerardus Stijnenlaan 82 te 2180 Ekeren
Erik Baelus, Onze-Lieve-Vrouwstraat 56 te 2180 Ekeren
S T A T U T E N
TITEL I: NAAM - ZETEL - DOEL - DUUR
ARTIKEL 1 : benaming 
De vereniging draagt de naam: vzw Onbeperkt  
ARTIKEL 2 : maatschappelijke zetel 
De zetel van de vereniging is gevestigd te 2940 Stabroek, Glashoevelaan 7 en is gelegen in het gerechtelijk
arrondissement Antwerpen.
ARTIKEL 3 : doel 
De doelstelling van vzw Onbeperkt is het bevorderen van een inclusieve toekomst voor personen met een
verstandelijke beperking.
 
Dit doet ze onder meer door het aanbieden van zelfgeorganiseerde dagactiviteiten of door hen te leiden naar en
begeleiden bij dagactiviteiten binnen de ruimere samenleving.
Onder begeleiding streven we ernaar om als groep te functioneren binnen de maatschappij zoals ze is.
 
Ook andere activiteiten die kunnen bijdrage tot de realisatie van de doelstelling kunnen worden opgezet als ook
handelsactiviteiten evenwel enkel met de bedoeling bij te dragen tot de realisatie van de doelstelling van de
vereniging.
 
ARTIKEL 4 : Startdatum en duur 
We starten vanaf 1 december 2014. Ons eerste jaar zal 13 maanden tellen.
De vereniging wordt opgericht voor onbepaalde duur.   
TITEL 2: LIDMAATSCHAP
ARTIKEL 5 : wettelijke bepalingen 
Het aantal leden is onbeperkt, maar moet tenminste vier bedragen. De ondergetekende oprichters zijn de eerste
effectieve leden. De vereniging kan effectieve en toegetreden leden tellen. De volheid van het lidmaatschap, met
inbegrip van het stemrecht op de algemene vergadering, komt uitsluitend toe aan de effectieve leden. Effectieve
leden zijn diegenen die bij de oprichting deze statuten ondertekenen en diegenen wiens naam is vermeld in het
ledenregister dat op de zetel van de vereniging wordt bijgehouden en waarvan een kopie, ingevolge art. 26,

 *14311492*
Neergelegd
27-11-2014

0505766512

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

01
/1

2/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

novies, §1, 3° van de huidige wetgeving wordt neergelegd ter griffie van de rechtbank van koophandel. Bij
wijzigingen in de samenstelling van de vereniging moet een kopie van het ledenregister worden neergelegd
binnen een maand te rekenen vanaf de verjaardag van de neerlegging van de statuten. De wettelijke bepalingen
zijn alleen op de effectieve leden toepasselijk. Toegetreden leden zijn enkel aangesloten om te genieten van de
activiteiten van de vzw. Ze hebben geen stemrecht op de algemene vergadering wel advies gerichte feedback.
De rechten en plichten van de toegetreden leden worden ingeschreven in het kwaliteitshandboek. 
ARTIKEL 6 : effectieve leden 
De vier stichtende leden zijn de eerste effectieve leden. 
Alle natuurlijke en rechtspersonen die de doelstelling en het huishoudelijk reglement van de vereniging
onderschrijven, kunnen lid worden van de vereniging.
Op voordracht van de Raad van Bestuur beslist de Algemene Vergadering over de aanvaarding van de nieuwe
leden.
Ieder verzoek om toetreding moet schriftelijk worden ingediend bij de Raad van Bestuur, via de post of mail. 
Met de term lid in onderhavige statuten wordt uitdrukkelijk een effectief lid bedoeld.
ARTIKEL 7 : toegetreden leden 
De toegetreden leden van vzw Onbeperkt zijn de volwassenen met een verstandelijke beperking die kunnen
genieten van het aanbod van de vzw.
De algemene vergadering kan ook, op voorstel van de Raad van Bestuur, personen tot de vereniging toelaten
onder andere als erelid, steunend of raadgevend lid. Ze worden beschouwd als toegetreden leden. De
toetredings- of aanvaardingsvoorwaarden en modaliteiten, alsook hun rechten en plichten zijn vermeld in het
kwaliteitshandboek. 
Sponsors kunnen o.a. als erelid toegelaten worden bij de Algemene Vergadering.
Toegetreden leden hebben geen stemrecht op de Algemene Vergadering, wel raadgevende feedback.
ARTIKEL 8 : leden bijdrage 
De maximum jaarlijkse ledenbijdrage bedraagt 500 EUR per lid. 
ARTIKEL 9 : ontslag, uitsluiting 
Het lidmaatschap eindigt door vrijwillig ontslag, door onaanvaardbaar gedrag of door overlijden (zie
kwaliteitshandboek).
Elk lid kan ten allen tijde uit de vereniging treden. Het ontslag moet per brief of mail ter kennis worden gebracht
van de Raad van Bestuur. 
TITEL 3 : DE RAAD VAN BESTUUR
ARTIKEL 10 : algemeenheden 
De vereniging wordt bestuurd door een Raad van Bestuur van tenminste drie leden die ofwel effectief, ofwel
erelid zijn van de vereniging. In ieder geval moet het aantal bestuurders steeds lager zijn dan het aantal leden
van de Algemene Vergadering. Driekwart van de bestuurders moet gekozen worden uit de effectieve leden. 
ARTIKEL 11 : duur van het mandaat van de bestuurders 
De bestuurders worden benoemd voor een periode van 4 jaar, doch zijn opnieuw herkiesbaar. Tussentijds
benoemde bestuurders zijn slechts verkozen voor de rest van de duur van het lopende mandaat. 
ARTIKEL 12 : wijze van benoeming en bezoldiging van de bestuurders 
De bestuurders worden bij geheime stemming  benoemd door de algemene vergadering met een gewone
meerderheid ongeacht het aantal aanwezige of vertegenwoordigde leden. De bestuurders oefenen hun mandaat
kosteloos uit. De akten betreffende de benoeming van de bestuurders moeten neergelegd worden op de griffie
van de rechtbank van koophandel en moeten binnen de dertig dagen na de neerlegging (bij uittreksel)
bekendgemaakt worden in de bijlagen bij het Belgisch Staatsblad. 
ARTIKEL 13 : ambtsbeëindiging en afzetting van de bestuurders 
Het mandaat van de bestuurders eindigt door afzetting door de Algemene Vergadering, door vrijwillig ontslag,
door het verstrijken van het mandaat (in voorkomend geval), door overlijden of ingeval van wettelijke
onbekwaamheid. 
De afzetting door de Algemene Vergadering wordt bij geheime stemming beslist bij gewone meerderheid van het
aantal aanwezige en/of vertegenwoordigde leden. Ze moet evenwel uitdrukkelijk vermeld worden op de agenda
van de Algemene Vergadering. 
Een bestuurder die vrijwillig ontslag neemt, moet dit schriftelijk bekendmaken aan de Raad van Bestuur. Dit
ontslag gaat onmiddellijk in tenzij door dit ontslag het aantal bestuurders onder het statutaire minimum is
gedaald. In dit geval, moet de Raad van Bestuur binnen de twee maanden de algemene vergadering
bijeenroepen, welke in de vervanging van de betrokken bestuurder dient te voorzien en het ontslagnemend
bestuurslid daarvan ook schriftelijk in kennis zal stellen. 
De akten betreffende  de benoeming en de ambtsbeëindiging van de bestuurders moeten neergelegd worden op
de griffie van de rechtbank van koophandel en moeten binnen de dertig dagen na de neerlegging (bij uittreksel)
bekendgemaakt worden in de bijlagen bij het Belgisch Staatsblad. 
ARTIKEL 14 : bevoegdheden van de bestuurders. 
De Raad van Bestuur  leidt de zaken van de vereniging en vertegenwoordigt deze in en buiten rechte. Hij is
bevoegd voor alle aangelegenheden, met uitzondering van die welke uitdrukkelijk door de Wet aan de Algemene
Vergadering zijn voorbehouden. Hij treedt op als eiser en verweerder, in alle rechtsgedingen en beslist over het al
dan niet aanwenden van rechtsmiddelen.  
De Raad van Bestuur benoemt en ontslaat de leden van het personeel en bepaalt hun bezoldigingen. 
De Raad van Bestuur is belast met de opmaak van een huishoudelijk reglement en kwaliteitshandboek.  
De Raad van Bestuur oefent zijn bevoegdheden uit als college. 
De Raad van Bestuur kan slechts geldig beslissen indien de meerderheid van de bestuurders aanwezig is. De

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

01
/1

2/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

beslissingen worden genomen bij gewone meerderheid van stemmen. Bij staking van stemmen is de stem van de
voorzitter of de stem van diegene die hem vervangt doorslaggevend.  
ARTIKEL 15 : vergaderingen 
De Raad van Bestuur wordt bijeengeroepen door de voorzitter of door twee bestuurders. 
De vergaderingen van de Raad van Bestuur worden voorgezeten door de voorzitter. Indien deze belet of afwezig
is, wordt de vergadering voorgezeten door de ondervoorzitter in voorkomend geval of indien deze belet of
afwezig is, door de oudste van de aanwezige bestuurders. 
De ondervoorzitter staat de voorzitter bij in zijn functies. Hij vervangt hem zo nodig. 
ARTIKEL 16 : notulen 
Van elke vergadering worden notulen gemaakt, die ondertekend worden door de voorzitter en de secretaris en
die ingeschreven worden in een daartoe bestemd register. De uittreksels die moeten worden voorgelegd en al de
andere akten worden geldig ondertekend door de voorzitter en de secretaris. Bij ontstentenis van deze
bestuurders kunnen twee andere bestuurders deze documenten geldig ondertekenen. 
ARTIKEL 17 : huishoudelijk reglement 
De Raad van Bestuur vaardigt alle huishoudelijke reglementen uit die hij nodig acht en nuttig oordeelt. De
bepalingen ervan zijn geldig na beslissing in de Raad van Bestuur, die ze ter bekrachtiging voorlegt aan de
eerstvolgende algemene vergadering.  
ARTIKEL 18 : optreden van de bestuurders 
Bestuurders die namens de vereniging optreden, moeten ten aanzien van derden niet doen blijken van enig
besluit of van enige machtiging. 
ARTIKEL 19 : personen gemachtigd om de vereniging te vertegenwoordigen 
De Raad van Bestuur kan zijn bevoegdheden voor bepaalde handelingen en taken op zijn verantwoordelijkheid
overdragen aan één van de bestuurders of aan een ander persoon, die al dan niet lid is van de vereniging. De
Algemene Vergadering kan uit zijn bestuurders een voorzitter, één ondervoorzitter en een secretaris kiezen. De
Raad van Bestuur kan beslissen over elke functie die voor de goede werking van de vereniging noodzakelijk is.
Een uittredende voorzitter moet zich ter beschikking houden van de raad van bestuur gedurende twee jaar. 
De  benoemingen gebeuren door de Raad van Bestuur, die geldig beslist  bij gewone meerderheid van zodra de
meerderheid van de bestuurders aanwezig  is.  
De ambtsbeëindiging van de gemachtigde personen kan geschieden op vrijwillige basis door de gemachtigde zelf
door schriftelijk ontslag in te dienen bij de Raad van Bestuur.
De akten betreffende de benoeming en de ambtsbeëindiging  van de personen gemachtigd om de vereniging te
vertegenwoordigen, moeten neergelegd worden op de griffie van de rechtbank van koophandel  en binnen de
dertig dagen na de neerlegging (bij uittreksel) bekendgemaakt worden in de bijlagen van het Belgisch
Staatsblad. 
De gevolmachtigden oefenen hun bevoegdheden afzonderlijk of gezamenlijk uit.  
Flyn Wynen werkt als Coördinator voor vzw Onbeperkt en krijgt de bevoegdheid om in naam van vzw Onbeperkt
te handelen.
ARTIKEL 20 : personen belast met het dagelijks bestuur van de vereniging 
De Raad van Bestuur kan een dagelijks bestuur aanstellen. 
Zijn benoeming gebeurt op beslissing van de Raad van Bestuur. De ambtsbeëindiging van het dagelijks bestuur
kan geschieden:
a) op vrijwillige basis door een lid van het dagelijks bestuur zelf door een schriftelijk ontslag in te dienen bij de
Raad van Bestuur
b) door afzetting door de Raad van Bestuur. De beslissing moet binnen de zeven kalenderdagen per
aangetekend schrijven ter kennis gebracht worden van de betrokkene.  
De akten betreffende de benoeming en de ambtsbeëindiging van de personen van het dagelijks bestuur moeten
neergelegd worden op de griffie van de rechtbank van koophandel, en binnen de dertig dagen na de neerlegging
bij uittreksel bekendgemaakt worden in de bijlagen van het Belgisch Staatsblad. 
De beslissingen genomen door het dagelijks bestuur  worden steeds genomen in collegiaal overleg.    
TITEL 4 : ALGEMENE VERGADERING
ARTIKEL 21 : algemeenheden  
De Algemene Vergadering is samengesteld uit alle effectieve leden en wordt voorgezeten door de voorzitter of
desgevallend een ondervoorzitter van de Raad van Bestuur of door de oudste van de aanwezige bestuurders.
 Een lid kan zich echter op de Algemene Vergadering laten vertegenwoordigen door een ander effectief lid.  Een
aanwezig lid kan maximum één ander lid vertegenwoordigen.
Toegetreden leden en ereleden mogen deelnemen aan de Algemene Vergadering, met adviserende stem maar
zonder stemrecht.
ARTIKEL 22 : bevoegdheden 
De Algemene Vergadering is bevoegd voor:
het wijzigen van de statuten,  de benoeming en de afzetting van de bestuurders,  de benoeming en de afzetting
van de verificateurs en van eventuele commissarissen, en het bepalen van hun bezoldiging ingeval een
bezoldiging wordt toegekend, de kwijting aan de bestuurders, de verificateurs van de rekeningen en de eventuele
commissarissen, de goedkeuring van de begroting en van de rekening,  het vastleggen van de jaarlijkse
lidmaatschapsbijdrage, de vrijwillige ontbinding van de vereniging, de aanvaarding en de uitsluiting van een lid
van de vereniging, de omzetting van de vereniging in een vennootschap met een sociaal oogmerk, de
bekrachtiging van het huishoudelijk reglement of van de wijzigingen eraan, alle gevallen waarin deze statuten het
vereisen. 
ARTIKEL 23 : bijeenroeping 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

01
/1

2/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De Algemene Vergadering wordt eenmaal per jaar en ten laatste voor 30 juni bijeengeroepen voor het
goedkeuren van de rekeningen van het afgelopen jaar en voor de begroting van het komend jaar. 
De Raad van Bestuur is bovendien verplicht de Algemene Vergadering samen te roepen wanneer 1/4 van de
effectieve leden daartoe een verzoek richt aan de Raad van Bestuur, per gewone of aangetekende brief of mail,
waarin de te behandelen agendapunten zijn vermeld. In dit geval is de Raad van Bestuur verplicht de Algemene
Vergadering samen te roepen binnen de 15 werkdagen met vermelding van de gevraagde agendapunten.
ARTIKEL 24 : oproeping 
De oproepingen tot de Algemene Vergadering moeten om geldig te zijn, ondertekend worden door de voorzitter,
of twee bestuurders.  Alle effectieve leden moeten worden opgeroepen per brief of mail, tenminste 14
kalenderdagen voor de vergadering. 
De oproeping, die plaats, dag en uur van de vergadering vermeldt, bevat de agenda, die wordt vastgelegd door
de Raad van Bestuur. Elk onderwerp dat schriftelijk wordt voorgedragen door 1/20 van de effectieve leden, moet
eveneens op de agenda worden vermeld. Dit onderwerp moet uiteraard door het 1/20 van de leden ondertekend
zijn en tenminste twee werkdagen voor de vergadering aan de voorzitter van de Raad van Bestuur overhandigd
zijn. Onderwerpen die niet op de agenda staan, kunnen in geen geval behandeld worden. 
ARTIKEL 25 : besluitvorming 
Tenzij anders aangegeven in onderhavige statuten worden de besluiten genomen bij eenvoudige meerderheid
van de aanwezige en vertegenwoordigde stemmen. Per beslissing van de Algemene Vergadering kunnen
besluiten omtrent personen genomen worden bij geheime stemming.  Bij staking van stemmen beslist de stem
van de voorzitter of diegene die op dat ogenblik de vergadering voorzit. 
ARTIKEL 26: statutenwijziging 
Tot wijziging van de statuten kan slechts worden besloten indien die wijziging gedetailleerd op de agenda is
vermeld en indien 2/3 van de effectieve leden aanwezig of vertegenwoordigd is. Wordt dit getal niet bereikt dan
kan een tweede vergadering worden bijeengeroepen, zoals door deze statuten is bepaald, en waarop deze
vergadering een geldig besluit zal kunnen nemen, ongeacht het aantal aanwezigen. Deze tweede vergadering
mag niet binnen de 15 kalenderdagen volgend op de eerste vergadering worden gehouden. Voor elke
statutenwijziging is bovendien een meerderheid van 2/3 der aanwezige of vertegenwoordigde stemmen vereist,
ook op de tweede algemene vergadering.  
Tot wijziging van het doel van de vereniging kan slechts met een meerderheid van 4/5 van  de stemmen worden
besloten. 
Van iedere statutenwijziging zullen de wijzigingen en de volledig gecoördineerde statuten na deze wijziging
neergelegd worden op de griffie van de rechtbank van koophandel. Binnen de 30 dagen na de neerlegging  dient
de wijziging (bij uittreksel) bekendgemaakt te worden in de bijlagen van het Belgisch Staatsblad. 
ARTIKEL 27 : ontbinding 
Bij vrijwillige ontbinding van de vereniging worden dezelfde regels als deze beschreven voor het wijzigen van het
doel der vereniging vereist. 
ARTIKEL 28 : uitsluiting van een lid 
Een meerderheid van 2/3  stemmen bij geheime stemming is vereist voor het uitsluiten van een lid. Bij uitsluiting
van een lid moet dit punt eveneens op de agenda voorkomen en moet het lid per aangetekende brief worden
uitgenodigd om in zijn verdediging te kunnen voorzien. 
ARTIKEL 29 : notulen 
Van elke vergadering worden notulen gemaakt, die ondertekend worden door de voorzitter en de secretaris en
opgenomen worden in een bijzonder register. Dit register kan op de zetel van de vereniging door leden en
belanghebbende derden worden ingezien. Uittreksels daarvan worden geldig ondertekend door de voorzitter en
de secretaris of door twee bestuurders en bij ontstentenis hiervan door twee leden van de Algemene
Vergadering.    
TITEL 5 : REKENINGEN EN BEGROTINGEN
ARTIKEL 30
Het boekjaar van de vereniging loopt van 1 januari tot 31 december. De Raad van Bestuur sluit de rekeningen
over het voorbije boekjaar af en bereidt de begroting van het komend boekjaar voor. Beide worden ter
goedkeuring aan de Algemene Vergadering voorgelegd die gehouden wordt binnen de 6 maanden na
afsluitingsdatum van het boekjaar.    
TITEL 6 : ONTBINDING EN VEREFFENING
ARTIKEL 31
Behoudens gevallen van gerechtelijke ontbinding en ontbinding van rechtswege kan slechts de Algemene
Vergadering tot ontbinding besluiten indien 2/3 van de leden op de algemene vergadering aanwezig of
vertegenwoordigd zijn en er bovendien een 4/5 meerderheid akkoord is om de vereniging vrijwillig te ontbinden.
Het voorstel tot vrijwillige ontbinding van de vereniging moet uitdrukkelijk op de agenda van de Algemene
Vergadering vermeld worden. 
Zijn geen 2/3 van de leden op deze Algemene Vergadering aanwezig of vertegenwoordigd, dan moet een tweede
Algemene Vergadering worden bijeengeroepen die geldig beraadslaagt ongeacht het aantal aanwezige of
vertegenwoordigde leden maar mits een 4/5 meerderheid wordt akkoord gevonden om de vereniging vrijwillig te
ontbinden.  
In geval van vrijwillige ontbinding benoemt de Algemene Vergadering, of bij gebreke daarvan, de rechtbank, één
of meer vereffenaars. Zij bepaalt tevens hun bevoegdheid alsmede de vereffeningsvoorwaarden. 
De activa zullen, na aanzuivering van de passiva, worden overgedragen aan een vereniging met een belangeloze
doelstelling die door de Algemene Vergadering wordt aangeduid op voorstel van de Raad van Bestuur. 
Van de ontbinding zal het ontbindingsbesluit, de benoeming en de ambtsbeëindiging van de vereffenaars

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

01
/1

2/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

neergelegd worden op de griffie van de rechtbank van koophandel. Binnen de 30 dagen na de neerlegging  dient
dit ontbindingsbesluit, de benoeming en de ambtsbeëindiging van de vereffenaars bij uittreksel bekendgemaakt
te worden in de bijlagen bij het Belgisch Staatsblad.  
TITEL 7 : SLOTBEPALINGEN
ARTIKEL 32 :
Voor alles wat in deze statuten niet is voorzien of geregeld blijft de wet van 27 juni 1921, gewijzigd bij wet van 2
mei 2002, van toepassing.
Aldus opgemaakt en aangenomen op de stichtingsvergadering van 09/11/2014.
Te Stabroek,                                                                   
Handtekening     
GELEZEN EN GOEDGEKEURD
Stichtend lid                           Stichtend lid               Stichtend lid                           Stichtend lid              
 
Flyn Wynen                            Kris Cock                     Nancy Van Damme                Erik Baelus

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

01
/1

2/
20

14
 - 

An
ne

xe
s 

du
 M

on
ite

ur
 b

el
ge

 


