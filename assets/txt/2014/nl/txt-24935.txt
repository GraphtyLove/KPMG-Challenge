





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Michel de Montaigne

(afgekort) : MdM

Rechtsvorm : Vereniging zonder winstoogmerk

Zetel : Grote Huidevettershoek 8

9000

België

Onderwerp akte : Oprichting

Gent

Statuten houdende de oprichting van de vereniging zonder winstoogmerk “Michel de Montaigne”

Aanhef

De stichtende leden …

ALLEMAN John Raymond Roger, Krevelstraat 2 b301, 9000 Gent, 73.03.05-107.36
DE BACKER Gui, Zevecotestraat 43, 9830 St Martens Latem, 44.01.16-241.16
DE MEYER Hans Eric , Proveniersterstraat 5, 9000 Gent, 50.09.28-017.62
DESMEDT Luc Karel Constant Louis, Vijfkampstraat 8 b1, 2020 Antwerpen, 49.11.13-131.03
GEVERS Emilien, Vierschaarlaan 5, 9051 Gent, 30.09.02-201.44
HOSTE Serge, Gaversesteenweg 579, 9820 Merelbeke, 49.04.21-029-10
PINXTEN Hendrik, Kunstenaarsstraat 126, 9040 Gent, 47.03.12-025.41
ROELS André Léon M., Smesstraat 156, 9140 Temse, 43.12.15-047.05
ROTTIERS, Franc Agnes, Keten 42, 2890 Sint-Amands, 69.03.05-255.95
VAN DE WALLE, Eddy Teofiel Maria, Spijkstraat 118, 9040 Gent, 78.04.15-039.13
VERMOERE Willem Charles, New Yorkstraat 2g, 9000 Gent, 60.01.12-357.65
WELVAERT Pieter August Maria, Gravin Johannastraat 20, 9000 Gent, 50.08.30-211.92

besluiten,gelet op de Wet van 27 juni 1921, betreffende de verenigingen zonder winstoogmerk, de internationale
verenigingen zonder winstoogmerk en de stichtingen (BS 1 juli 1921), gewijzigd door de wet van 2 mei 2002, en
gecoördineerd met alle wetswijzigingen tot en met juli 2013, tot de oprichting van een vereniging zonder
winstoogmerk, hierna “de vereniging” genoemd. Ze zijn de eerste leden van de Algemene Vergadering, en stellen
gezamenlijk statuten op zoals volgt.

Artikel 1 – naam, zetel en duur

De vereniging wordt opgericht onder de naam “Michel de Montaigne vzw”, afgekort “MdM vzw”. De zetel van
de vereniging ligt in het gerechtelijk arrondissement Oost-Vlaanderen, afdeling Gent en meer bepaald te
9000 GENT, Grote Huidevettershoek 8. De duur van de vereniging is onbepaald.

Artikel 2 – doel van de vereniging

§1 – De vereniging heeft tot doel de filosofische, spirituele, ethische en esthetische ontplooiing van haar
leden te stimuleren, door te zoeken naar waarheid, na te denken over mens en gemeenschap, een bijdrage te
leveren aan maatschappelijke zingeving, en de solidariteit enerzijds tussen haar leden onderling, anderzijds

 *14307063*
Neergelegd
06-08-2014

0558855404

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

8/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

tussen haar leden en de ruimere samenleving te versterken. Ze bestreeft een basishouding van onthechting,
openheid en vooruitstrevendheid. Ze streeft op geen enkele manier de materiële verrijking na van haar leden, of
van wie dan ook.

§2 – De vereniging kan alle rechtshandelingen stellen die rechtstreeks of onrechtstreeks nodig of nuttig
zijn voor de verwezenlijking van het in §1 vermelde doel, en dit onbeperkt en zonder tijdslimiet. Aldus zal zij
onder meer fondsen werven en giften ontvangen, roerende en onroerende goederen verwerven en beheren,
communicatie voeren, standpunten en zienswijzen publiceren, liefdadigheid en socio-economische activiteiten
organiseren, initiatieven nemen en/of samenwerkingen opzetten met verwante rechtspersonen binnen de in §1
gestelde inhoudelijke krijtlijn.

Artikel 3 – Aantal leden, ledencategorieën en wijze van toetreding

§1. De vereniging telt minimaal zeven leden. Indien haar ledenaantal onder deze minimumgrens daalt, zal de
Algemene Vergadering binnen de twaalf maanden een nieuw lid (of nieuwe leden) aannemen, totdat het
minimum van minstens zeven leden opnieuw wordt gehaald. Indien dit aantal na afloop van de twaalf maanden
niet wordt gehaald, zal de Algemene Vergadering de vereniging ontbinden, volgens de modaliteiten voorzien in
de Wet en art. 7, §1 en §2 van deze statuten.

§2. In het ledenbestand van de vereniging wordt onderscheid gemaakt tussen “effectieve leden” en “toegetreden
leden”. Cfr. ook §4.
1° Toegetreden leden zijn minstens 21 jaar oud, hebben alle rechten als lid, en participeren aan de activiteiten
van de vereniging volgens de bepalingen in het Huishoudelijk Reglement, maar kunnen geen bestuursfuncties
uitoefenen, en zijn geen lid van de Algemene Vergadering. Ze kunnen de vergaderingen van de Algemene
Vergadering wel bijwonen.
2° Effectieve leden zijn minstens 21 jaar oud, hebben alle rechten als lid, en participeren aan de activiteiten van
de vereniging volgens de bepalingen in het huishoudelijk reglement. Daarnaast kunnen ze ook bestuursfuncties
uitoefenen en zijn ze lid van de Algemene Vergadering.

§3. Men wordt lid van de vereniging, door uit vrije wil een schriftelijk verzoek te richten aan de Raad van
Bestuur, ofwel rechtstreeks, ofwel via één of meerdere tussenpersonen onder wie minimaal één effectief lid van
de vereniging. Elk verzoek tot lidmaatschap wordt voorgelegd aan de Algemene Vergadering, die erover beslist
bij een aanwezigheidsquorum van minstens zeven leden, en bij gewone meerderheid van de aanwezige en
vertegenwoordigde leden. De verdere toetredingsmodaliteiten worden geregeld in het Huishoudelijk Reglement.

§4. Alle nieuwe leden worden lid als “toegetreden” lid. Dat statuut behouden ze gedurende een periode
van minimaal twee opeenvolgende jaren, en onverminderd §5. Na afloop van die periode kunnen zij uit eigen
beweging een schriftelijk verzoek richten aan de Algemene Vergadering tot toekenning van het statuut van
“effectief” lid. De Algemene Vergadering beslist hierover bij een aanwezigheidsquorum van minstens zeven
leden, en bij gewone meerderheid van de aanwezige en vertegenwoordigde leden. De verdere modaliteiten in dit
verband worden binnen deze statutaire bepalingen geregeld door het Huishoudelijk Reglement.

§5. De Algemene Vergadering kan in bepaalde omstandigheden, zij het met voldoende redenen omkleed,
afwijken van de in §4 bepaalde periode en het statuut van “effectief lid” vroeger toekennen dan na een
periode van twee opeenvolgende jaren. Dit gebeurt volgens de modaliteiten bepaald in het Huishoudelijk
Reglement, maar minimaal met een aanwezigheidsquorum van minstens zeven leden, en bij gewone
meerderheid van de aanwezige en vertegenwoordigde leden.

§6. Alle leden, zowel “toegetreden” als “effectief”, zijn de vereniging een jaarlijkse ledenbijdrage verschuldigd.
Het maximale bedrag wordt vastgelegd op 400 euro. Dit maximumbedrag kan jaarlijks door de Algemene
Vergadering worden aangepast volgens de consumptieprijsindex (of index daaraan gelijkgesteld). Aanvangscijfer
is 100,72 (maart 2014, 2013=100). De inning gebeurt volgens de modaliteiten, bepaald door het Huishoudelijk
Reglement.

§7. Een lid kan op eigen verzoek uitgesloten of geschorst worden. Het verzoek wordt gericht aan de
voorzitter van de Raad van Bestuur, die onmiddellijk de nodige handelingen stelt, overeenkomstig §8. Daarnaast
kan de Algemene Vergadering, op voorstel van de Raad van Bestuur, met voldoende argumentatie omkleed,
en mits een aanwezigheidsquorum van minstens zeven leden en een meerderheid van twee derde van de
aanwezige en vertegenwoordigde leden, overgaan tot uitsluiting of schorsing van een lid, en wel in volgende
gevallen:
1° Het lid in kwestie heeft zijn ledenbijdrage van het lopende jaar na meerdere aanmaningen, en na inachtname
van een redelijke termijn, niet betaald.
2° Het lid in kwestie stelt activiteiten of vertoont gedrag, die de integriteit van de vereniging, of de realisatie van
het in art. 2, §1 vermelde doel in het gedrang brengen.

§8. Ingeval van uitsluiting wordt het lid uit het ledenregister uitgeschreven. In geval van schorsing vervalt het
recht op deelname aan activiteiten van de vereniging, het recht op uitoefening van bestuursfuncties, alsook de
verplichting tot het betalen van een ledenbijdrage, maar het lid wordt niet uitgeschreven uit het ledenregister.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

8/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

§9. Een schorsing kan enkel door de Algemene Vergadering, ongedaan worden gemaakt, ook indien het
betrokken lid op eigen vraag werd geschorst, cfr. §7. Het geschorste lid richt hiertoe een verzoek aan de
voorzitter, die het aan de eerstvolgende Algemene Vergadering voorlegt. De Algemene Vergadering beslist met
een aanwezigheidsquorum van minstens zeven leden en een meerderheid van twee derde van de aanwezige en
vertegenwoordigde leden.

Artikel 4 – Algemene Vergadering

§1. Alle effectieve leden van de vereniging (cfr. art. 3, §2) maken deel uit van de Algemene Vergadering,
en hebben, conform art. 7 van voormelde Wet, gelijk stemrecht. De effectieve uitoefening van het stemrecht
wordt afhankelijk gesteld van de deelname aan de activiteiten van de vereniging. Dit principe wordt verder
uitgewerkt in het Huishoudelijk Reglement.

§2. De bevoegdheden van de Algemene Vergadering zijn, overeenkomstig art. 4 van voormelde Wet:
1° de wijziging van de statuten, mits een quorum van twee derden, onverminderd art. 4, §3, en goedkeuring
door minimaal twee derden van de aanwezige en vertegenwoordigde leden (vier vijfde indien het doel van de
vereniging wordt gewijzigd);
2° de goedkeuring van het huishoudelijk reglement, overeenkomstig art. 8, §1, inclusief wijzigingen.
3° de bepaling van de beleidslijnen van de vereniging met het oog op de realisatie van het in art. 2, §1
vermelde doel;
4° de benoeming en de afzetting van de bestuurders, waaronder de voorzitter, de secretaris en de
penningmeester, overeenkomstig art. 5, §1 en §4;
5° de delegatie van taken of bevoegdheden aan andere effectieve leden, overeenkomstig art. 5, §5.
6° de benoeming en de afzetting van de commissarissen, overeenkomstig art. 5, §6;
7° de kwijting aan de bestuurders en de commissarissen, overeenkomstig art. 6, §2;
8° de goedkeuring van de begroting en van de jaarrekening, overeenkomstig art. 6, §2;
9° de vastlegging van de jaarlijkse ledenbijdrage, onverminderd art. 3, §6;
10° de ontbinding van de vereniging, onverminderd art. 7, §1 en §2;
11° de goedkeuring van het lidmaatschap van toetredende leden, en de toekenning van het statuut van
“effectief lid”, overeenkomstig art. 3, §3, §4 en §5;
12° de uitsluiting of schorsing van leden, overeenkomstig art. 3, §7 en §9;
13° de omzetting van de vereniging in een vennootschap met een sociaal oogmerk;
14° de goedkeuring van beslissingen met een financiële draagwijdte groter dan 10.000 �, geïndexeerd
conform art. 3, §6;
15° alle andere gevallen waarin de Wet of deze statuten dit voorschrijven.

§3. De Algemene Vergadering vergadert rechtsgeldig mits een aanwezigheidsquorum van minimaal zeven
leden, tenzij anders vermeld door de Wet of deze statuten. Indien het vereiste quorum niet wordt gehaald,
kan een tweede vergadering worden bijeengeroepen, die geldig kan beraadslagen en besluiten, ongeacht het
aantal aanwezige of vertegenwoordigde leden, dat evenwel nooit lager dan zeven mag zijn. De tweede
vergadering mag niet binnen de vijftien dagen volgend op de eerste vergadering worden gehouden.

§4. De Algemene Vergadering behandelt de diverse agendapunten in de volgorde die door de agenda is
bepaald. Een punt wordt in de regel als aangenomen beschouwd indien er een “gewone meerderheid” is onder
de aanwezige en vertegenwoordigde stemmen, en meer bepaald dus indien minimaal de helft, vermeerderd met
één aanwezig of vertegenwoordigd lid, het punt goedkeurt. Deze laatste regel geldt, tenzij de Wet of deze
statuten anders voorschrijven. Stemmingen zijn steeds geheim. Aan de vergaderingen van de Algemene
Vergadering kunnen – indien de agenda dit wenselijk maakt – ook derden deelnemen.

§5. De Algemene Vergadering komt minstens eenmaal per jaar samen. Ze wordt samengeroepen op
initiatief van de Raad van Bestuur en bij monde van de voorzitter of zijn gevolmachtigde, en wel volgens de
modaliteiten voorzien in art. 5 van voornoemde Wet. De agenda en uitnodiging worden ten laatste acht dagen
voor de vergadering aan de leden kenbaar gemaakt. De uitnodiging bevat minimaal de dag, het uur en de plaats
van de vergadering. De agenda wordt opgemaakt door de Raad van Bestuur. Indien een individueel lid een punt
ter bespreking wil voorleggen, maakt hij/zij dit kenbaar aan de Raad van Bestuur, die het punt automatisch
agendeert.

§6. De effectieve leden (cfr. art. 3, §2) kunnen zich op de Algemene Vergadering laten vertegenwoordigen. Elke
aanwezige kan slechts één volmacht dragen van een andere effectief lid.

§7. De besluiten van de Algemene Vergadering worden vastgelegd in notulen, die door de secretaris of zijn
gemandateerde worden opgemaakt, en door de voorzitter of zijn gemandateerde bekrachtigd. De notulen zijn
steeds ter inzage van alle leden. Indien opportuun worden de beslissingen actief kenbaar gemaakt per gewone
of elektronische brief, aan de leden, en/of aan belanghebbende derden.

Artikel 5 – Raad van Bestuur, bestuursfuncties en commissarissen

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

8/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

§1. Het bestuur van de vereniging wordt waargenomen door de Raad van Bestuur, samengesteld uit
minimaal vijf leden. De leden van de Raad van Bestuur worden uit de effectieve leden (cfr. art. 3, § 2) verkozen
door de Algemene Vergadering, die te allen tijde de bevoegdheid heeft hen uit hun mandaat te ontzetten. Het
mandaat van de bestuurders loopt drie jaar, en dient jaarlijks door de Algemene Vergadering te worden
herbevestigd. Het aantal opeenvolgende mandaten dat door een individueel lid kan worden opgenomen is
onbeperkt, tenzij anders gestipuleerd in het Huishoudelijk Reglement.

§2. De Raad van Bestuur vergadert zo vaak als nodig, en minstens drie maal per jaar. Dit gebeurt aan de
hand van een gestructureerde agenda. Samen met de uitnodiging, die minimaal datum, uur en plaats van de
vergadering vermeldt, wordt deze minstens acht dagen voor de vergadering door de voorzitter aan de
bestuurders overgemaakt. Van elke vergadering van de Raad van Bestuur wordt door de secretaris of zijn
gemandateerde een verslag opgemaakt, dat enkel de beslissingen weergeeft. Het kan te allen tijde door alle
leden van de vereniging geconsulteerd worden. Indien opportuun worden de beslissingen actief kenbaar gemaakt
per gewone of elektronische brief, aan de leden, en/of aan belanghebbende derden.

§3. De Raad van Bestuur oefent alle bevoegdheden uit, die niet expliciet aan de Algemene Vergadering
zijn toegewezen, cfr. art. 4, §2. Ze heeft aldus de mogelijkheid om die bestuursdaden te stellen, die nodig of
nuttig zijn om het in art. 2, §1 omschreven doel te realiseren, en uitvoering te geven aan de beleidsopties van de
Algemene Vergadering. Ze neemt hiertoe beslissingen als college. Dit betekent dat er steeds wordt gestreefd
naar unanimiteit. Kan binnen de Raad van Bestuur geen unanimiteit worden bereikt, dan wordt beslist bij
gewone meerderheid. Bij staking van stemmen is de stem van de voorzitter doorslaggevend. Eenmaal
genomen, wordt de beslissing geacht collegiaal te zijn. Het resultaat van de stemming wordt dus nooit extern
kenbaar gemaakt. De Raad van Bestuur is collegiaal verantwoordelijk voor de uitvoering van de beleidslijnen
vastgelegd door de Algemene Vergadering. Daarnaast treedt ze in rechte en buiten rechte op namens de
vereniging en bereidt ze de bijeenkomsten van de Algemene Vergadering voor.

§4. Binnen de Raad van Bestuur worden minimaal drie bestuursfuncties verkozen door de Algemene
Vergadering: een voorzitter, een secretaris en een penningmeester. De wijze van kandidaatstelling en
verkiezing worden gespecificeerd in het Huishoudelijk Reglement. Voorzitter, secretaris en penningmeester
kunnen binnen hun bevoegdheidsomschrijving daden van dagelijks bestuur stellen, daartoe in rechte
gemachtigd door de Raad van Bestuur. Ze kunnen zich tijdelijk laten vervangen door een ander lid van de Raad
van Bestuur, dat desgevallend optreedt als “gemandateerde”, maar indien de vervanging de duur van twee
maanden overschrijdt, geldt §5, en is er dus bekrachtiging nodig van de Algemene Vergadering. Volgende
bevoegdheden worden statutair vastgelegd:
1° De voorzitter (of zijn gemandateerde) staat in voor het samenroepen van vergaderingen en zorgt voor een
werkbare agenda, conform de modaliteiten voorzien door de Wet en door de statuten. Hij zit alle vergaderingen
van de Raad van Bestuur en de Algemene Vergadering voor, en vertegenwoordigt de vereniging, tenzij
uitdrukkelijk anders door de Raad van Bestuur gestipuleerd. De voorzitter ondertekent alle briefwisseling, samen
met de secretaris en/of de penningmeester, tenzij een andere bestuurder uitdrukkelijk wordt gemandateerd door
de Raad van Bestuur. De voorzitter ziet toe op de goede werking van de vereniging, bewaakt de kwaliteit van de
besluitvorming, en ziet toe op de correcte uitvoering van de beleidslijnen, bepaald door de Algemene
Vergadering. Hij ziet tot slot toe op het correcte verloop van de toetredings- en uittredingsprocedure van leden.
De voorzitter kan zich bij de uitvoering van zijn taken laten bijstaan, of overeenkomstig §5 bepaalde van zijn
taken delegeren, met goedkeuring door de Algemene Vergadering, aan een ander effectief lid (cfr. art. 3, § 2) van
de vereniging. De concrete uitvoeringsmodaliteiten van de voorzittersfunctie worden verder uitgewerkt in het
Huishoudelijk Reglement.
2° De secretaris (of zijn gemandateerde) staat in voor de verslaggeving van de Raad van Bestuur en de
Algemene Vergadering, houdt alle relevante administratieve stukken bij, voert het archief van de vereniging,
houdt het ledenregister bij, staat in voor de openbaarmaking van beslissingen van de Raad van Bestuur en/of de
Algemene Vergadering, bereidt administratieve en bestuurlijke documenten voor, stelt een activiteitenkalender
samen, maakt een jaarverslag op, en ondersteunt de werking van de vereniging in de breedst mogelijke zin. Hij
kan zich bij de uitvoering van zijn taken laten bijstaan, of overeenkomstig §5 bepaalde van zijn taken delegeren,
met goedkeuring door de Algemene Vergadering, aan een ander effectief lid (cfr. art. 3, § 2) van de vereniging.
De wijze waarop de taken van de secretaris concreet worden opgenomen, wordt verder uitgewerkt in het
Huishoudelijk Reglement.
3° De penningmeester (of zijn gemandateerde) ziet toe op alle geldstromen binnen de vereniging, voert de
boekhouding, int de ledenbijdragen en ziet toe op de financiële integriteit van de vereniging. Jaarlijks stelt hij een
jaarrekening en begroting op, die hij conform art. 6, §2 namens de Raad van Bestuur aan de Algemene
Vergadering ter goedkeuring voorlegt. Hij staat in voor alle financiële verrichtingen, volgens de modaliteiten
bepaald in het Huishoudelijk Reglement. De penningmeester kan zich bij de uitvoering van zijn taken laten
bijstaan, of overeenkomstig §5 bepaalde van zijn taken delegeren, met goedkeuring door de Algemene
Vergadering, aan een ander effectief lid (cfr. art. 3, § 2) van de vereniging. De concrete uitvoeringsmodaliteiten
van de penningmeesterfunctie worden verder uitgewerkt in het Huishoudelijk Reglement.

§5. Zo de werking dit vereist en op voorstel van de Raad van Bestuur kan de Algemene Vergadering effectieve
leden (cfr. art. 3, § 2) aanstellen en machtigen om welomschreven taken of functies op te nemen, behorend
tot het bevoegdheidsdomein van de voorzitter, de secretaris en/of de penningmeester, zoals omschreven in §4.
Deze taken of functies worden desgevallend permanent gedelegeerd aan deze personen, die in de uitoefening

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

8/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

ervan ressorteren onder de verantwoordelijkheid van de voorzitter, de secretaris of de penningmeester, en onder
het toezicht van de Raad van Bestuur vallen, aan wie zij verantwoording verschuldigd zijn.

§6. De Algemene Vergadering kan onder de effectieve leden van de vereniging (cfr. art. 3, § 2), die niet tot de
Raad van Bestuur behoren en niet anderszins door de Algemene Vergadering zijn gemandateerd conform §5,
één of meerdere commissarissen aanstellen die de werking van de Raad van Bestuur, en inzonderheid de
uitoefening van de bevoegdheden door de krachtens §1 en §4 aangestelde bestuurders, adviseren en
controleren, binnen de inhoudelijke krijtlijnen bepaald door de Algemene Vergadering. Ze brengen verslag uit
aan de Algemene Vergadering. Commissarissen worden aangesteld voor de duur van drie jaar, en parallel aan
de Raad van Bestuur. Ze dienen jaarlijks in hun ambt herbevestigd te worden door de Algemene Vergadering.

§7. Een bestuurder of commissaris kan enkel door de Algemene Vergadering uit zijn ambt worden gezet,
zonder motivatie, maar met een aanwezigheidsquorum van minstens zeven leden en bij gewone meerderheid
van de aanwezige en vertegenwoordigde leden, tenzij hij zelf zijn ontslag indient, of indien hij door overmacht of
overlijden niet meer in staat is zijn ambt waar te nemen. Indien een bestuurder, eventueel met bestuursfunctie,
zijn ambt niet meer kan waarnemen, wordt hij vervangen voor de duur van het lopende mandaat.

§8. Alle bestuursfuncties en mandaten binnen en buiten de Raad van Bestuur worden onbezoldigd uitgeoefend.
Wel kunnen onkostenvergoedingen worden uitbetaald, mits voldoende gestaafd.

Artikel 6 – Jaartelling en rapportering in de Algemene Vergadering

§1. Het verenigingsjaar gaat in op vandaag en eindigt op 31 december van het lopende jaar. Vervolgens loopt het
van jaar tot jaar, en meer bepaald van 1 januari tot en met 31 december. De boekjaren lopen parallel met de
verenigingsjaren.

§2. De Raad van Bestuur legt jaarlijks in de maand februari verantwoording af aan de Algemene
Vergadering over de wijze waarop ze uitvoering heeft gegeven aan de beleidsopties, bepaald door de Algemene
Vergadering, en de wijze waarop ze heeft bijgedragen tot de realisatie van het doel, vermeld in art. 2, §1. Ze doet
dit aan de hand van een jaarverslag, dat duidelijk uiteenzet welke acties overeenkomstig art. 2, §2 zijn
ondernomen, en dat – indien nodig – suggesties doet voor nieuwe beleidsopties. In diezelfde Algemene
Vergadering wordt de ledenbijdrage voor het lopende verenigingsjaar vastgelegd, en legt de Raad van Bestuur
de jaarrekening van het vorige boekjaar, en de begroting voor het lopende boekjaar ter goedkeuring voor. Na
goedkeuring wordt de Raad van Bestuur en de commissarissen kwijting gegeven voor het tijdens het voorbije
boekjaar gevoerde beleid, en de financiële daden die zijn gesteld.

Artikel 7 – Ontbinding van de vereniging

§1. Bij ontbinding van de vereniging zal het vermogen op gezag van de Algemene Vergadering overgedragen
worden aan een rechtspersoon, die een gelijkaardig doel nastreeft zoals vermeld in art. 2, §1. Hiertoe worden
de voorstellen van alle leden in acht genomen door de Algemene Vergadering, die beslist met een
aanwezigheidsquorum van twee derde, onverminderd art. 4, §3, en een meerderheid van vier vijfde van de
aanwezige en vertegenwoordigde leden. Uiteindelijk wordt één voorstel door de Algemene Vergadering
gehandhaafd, dat wordt uitgevoerd door twee vereffenaars, hiertoe aangesteld en voldoende gemachtigd door de
Algemene Vergadering.

§2. Alle beslissingen betreffende  de ontbinding, de vereffeningsvoorwaarden, de benoeming en de
ambtsbeëindiging van de vereffenaars, de afsluiting van de vereffening en de bestemming van het actief worden
neergelegd ter griffie en bekendgemaakt in de Bijlagen bij het Belgisch Staatsblad overeenkomstig
voormelde Wet.

Artikel 8 – Huishoudelijk Reglement

§1. Onverminderd de bepalingen in deze statuten, en met de bedoeling deze verdere concrete uitwerking te
geven, wordt door de Algemene Vergadering een Huishoudelijk Reglement opgesteld, dat minimaal volgende
items bevat:
1° Uitwerking van de wijze waarop effectieve en toegetreden leden kunnen participeren aan de diverse
activiteiten die door de vereniging worden georganiseerd, onverminderd. art. 3, § 2;
2° Uitwerking van de in art. 3, §3 en §4 vermelde toetredingsmodaliteiten;
3° Omstandigheden waarin het statuut van “effectief lid” vroeger dan na twee opeenvolgende jaren kan worden
toegekend door de Algemene Vergadering, cfr. art. 3, §5;
4° Verdere inningsmodaliteiten van de ledenbijdrage, onverminderd. art. 3, §6;
5° Uitwerking van de in art. 3, §7 en §9 vermelde uittredingsmodaliteiten;
6° Stemrecht en wijze van stemmen onverminderd art. 4, §4 en art. 5, §3, inclusief de beperking van het
stemrecht bedoeld in art. 4, §1;
7° Verdere uitwerking van kandidaatstelling en verkiezing van de leden van de Raad van Bestuur, inzonderheid
de drie statutair bepaalde bestuursfuncties, en gemandateerden ter ondersteuning van de bestuurders,
onverminderd art. 5, §1 en §4;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

8/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

8° De verdere uitwerking van de taakomschrijving van voorzitter, secretaris, penningmeester, eventuele
ondersteunende of gedelegeerde functies en commissarissen, onverminderd art. 5, §4, §5 en §6;
9° Modaliteiten inzake het houden van een ledenregister en een aanwezigheidsregister, overeenkomstig art. 3,
§2 van deze statuten en art. 10 van voormelde Wet;
10° Categorische omschrijving van de werkzaamheden van de vereniging, en concrete afspraken in dit verband,
ter concretisering van art. 2, §1.

Artikel 9 – Slotbepalingen

§1. Deze statuten gelden binnen de Wet van 27 juni 1921, zoals gewijzigd door de wet van 2 mei 2002. Deze
Wet is van toepassing op al wat door deze statuten niet wordt geregeld.

§2. Deze statuten werden unaniem door de eerste leden van de Algemene Vergadering goedgekeurd op 13
juni 2014.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

8/
20

14
 - 

An
ne

xe
s 

du
 M

on
ite

ur
 b

el
ge

 


