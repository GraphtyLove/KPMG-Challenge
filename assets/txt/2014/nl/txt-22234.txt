





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Volleyteam Gullegem

(afgekort) : VtG

Rechtsvorm : Vereniging zonder winstoogmerk

Zetel : Kwadestraat 150

8560

België

Onderwerp akte : Oprichting

Wevelgem (Gullegem)

Uit een onderhandse akte d.d  30/06/2014 blijkt dat een vereniging zonder winstoogmerk werd opgericht
door:
 
- Dhr. Lode TARRAS, wonende te 8560 Gullegem, Lommergoed 49
- Dhr. Steven WARLOP, wonende te 8560 Gullegem, Lommergoed 50
- Mevr. Els TIMMERMAN, wonende te 8560 Gullegem, Kwadestraat 150
- Dhr. Jean-Pierre DEMEESTERE, wonende te 8560 Gullegem, Kwadestraat 144
- Mevr. Sabine VANDEVELDE, wonende te 8560 Gullegem,  Lommergoed 50
- Mevr. Sarah VANDENBULCKE, wonende te 8560 Gullegem, Pijplap 27
 
 
waarvan de statuten luiden als volgt::
 

 
Titel I. Benaming, zetel, doel, duur
 
Artikel 1: rechtsvorm
De vereniging wordt opgericht als een entiteit met rechtspersoonlijkheid, meer in het bijzonder als een vereniging
zonder winstoogmerk (hierna "vereniging" genaamd) op grond van de wet van 27 juni 1921, gewijzigd door de
wet van 2 mei 2002 en latere wetswijzigingen betreffende de verenigingen zonder winstoogmerk, de
internationale verenigingen zonder winstoogmerk en de stichtingen.
 
Artikel 2: naam
De vereniging draagt de naam ‘Volleyteam Gullegem', (afgekort 'VtG').
Alle akten, facturen, aankondigingen, bekendmakingen en andere stukken die uitgaan van de vereniging
vermelden de naam van de vereniging, onmiddellijk voorafgegaan of gevolgd door de woorden "vereniging
zonder winstoogmerk" of door de afkorting "vzw." en het adres van de zetel van de vereniging.
 
Artikel 3: zetel
De zetel van de vereniging is gevestigd te 8560 Gullegem, Kwadestraat 150, gerechtelijk arrondissement West-
Vlaanderen.
 
Artikel 4: doel
De vereniging heeft tot doel:
het bevorderen en beoefenen van sport in het algemeen en de volleybalsport in het bijzonder.

 *14306186*
Neergelegd
04-07-2014

0555679346

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Tot de concrete activiteiten waarmee de doelstellingen worden verwezenlijkt behoren ondermeer:
-het organiseren van allerhande activiteiten zowel op sportief vlak als extra sportief vlak
-het organiseren van wedstrijden in competitieverband
-het geven van sportopleidingen met in het bijzonder volleybal
 
De vereniging mag alle rechtshandelingen stellen die nodig of nuttig zijn voor het verwezenlijken van het
maatschappelijk doel. en mag daartoe alle nodige roerende of onroerende goederen in huur of gebruik nemen,
verwerven. bezitten en vervreemden.
 
De vereniging mag ook op bijkomstige wijze economische activiteiten uitoefenen op voorwaarde dat de
opbrengsten daarvan uitsluitend besteed worden aan het hoofddoel.
 
Artikel 5: duur
De vereniging is opgericht voor onbepaalde duur. Zij kan te allen tijde worden ontbonden.
 
Titel II. Lidmaatschap
 
Artikel 6: leden
De vereniging bestaat uit 2 soorten leden : de werkende leden en de toegetreden leden. Hun respectieve rechten
en plichten worden hieronder verduidelijkt.
 
Artikel 7: werkende leden
Er zijn minstens 3 werkende leden met alle rechten zoals omschreven voor de 'leden' in de vzw-wet. De stichters
zijn de eerste werkende leden.
Daarnaast kan ieder natuurlijk persoon en/of rechtspersoon zich kandidaat stellen als werkend lid. De kandidaat-
leden richten hun kandidaatstelling aan de voorzitter van de Raad van Bestuur.
De Algemene Vergadering zal beslissen over de aanvaarding van de kandidaat als werkend lid op haar
eerstvolgende vergadering. Op deze vergadering dienen minstens de helft van de leden van de Algemene
Vergadering aanwezig of vertegenwoordigd te zijn. De beslissing wordt genomen met gewone meerderheid van
stemmen.
De Algemene Vergadering kan discretionair en zonder verdere motivatie beslissen dat een kandidaat niet wordt
aanvaard als werkend lid.
Werkende leden hebben alle rechten en verplichtingen die in de vzw-wet en deze statuten worden beschreven.
Werkende leden zijn geen lidmaatschapsbijdrage verschuldigd.
 
Artikel 8: toegetreden leden
Toegetreden leden zijn enkel aangesloten om te genieten van de activiteiten van de vzw. Ze hebben geen
stemrecht op de algemene vergadering. De rechten en verplichtingen van de toegetreden leden worden
ingeschreven in een huishoudelijk reglement.
De Raad van Bestuur is bevoegd om te beslissen over de toelaatbaarheid van toegetreden leden.
 
Artikel 9: ontslag
Werkende leden kunnen zich op elk ogenblik uit de vzw terugtrekken door een eenvoudig schrijven aan de Raad
van Bestuur. Het ontslag zal één maand na dit schrijven ingaan.
 
Artikel 10: uitsluiting
Als een werkend lid in strijd handelt met de doelstellingen van de vzw, kan deze, op voorstel van de Raad van
Bestuur of op verzoek van minstens 1/5 van alle werkende leden, worden uitgesloten door een bijzonder besluit
van de Algemene Vergadering, waarop minstens de helft van alle werkende leden aanwezig zijn en waarbij voor
de beslissing een 2/3 meerderheid van de stemmen van de aanwezige of vertegenwoordigde werkende leden
vereist is.
Het werkend lid waarvan de uitsluiting wordt voorgesteld, heeft het recht gehoord te worden
Toegetreden leden die handelen in strijd met de doelstellingen van de vzw, kunnen door eenzijdig besluit van de
Raad van Bestuur worden uitgesloten van lidmaatschap.
 
Artikel 11: rechten
Geen enkel werkend of toegetreden lid kan enige aanspraak laten gelden of uitoefenen op de activa van de vzw.
Deze uitsluiting van rechten op de activa geldt ten allen tijde: tijdens het lidmaatschap, bij beëindiging van het
lidmaatschap of om wat voor reden dan ook, bij ontbinding van de vzw,….
 
Artikel 12: register van leden
Op de zetel van de vereniging wordt door de Raad van Bestuur een register van de werkende leden bijgehouden.
Dit register vermeldt de naam, voornamen en woonplaats van de werkende leden, of ingeval het een
rechtspersoon betreft de naam, rechtsvorm en adres van de zetel. Alle beslissingen betreffende de toetreding,
uittreding of uitsluiting van werkende leden wordt door toedoen van de Raad van Bestuur in dat register
ingeschreven binnen acht dagen nadat hij van de beslissing in kennis is gesteld.
 
De werkende leden hebben het recht om inzage in het ledenregister te vragen. Hiervoor richten ze een

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

schriftelijke aanvraag aan de Raad van Bestuur.
De werkende leden hebben de verplichting om hun adreswijziging door te geven aan de Raad van Bestuur.
De Raad van Bestuur kan ook een register van toegetreden leden bijhouden. Hiertoe kan aan de toegetreden
leden worden verplicht om hun adreswijziging door te geven aan de Raad van Bestuur. De manier waarop deze
lijst wordt bijgehouden kan verder uitgewerkt worden in het huishoudelijk reglement.
De verenigingen moeten, bij mondeling of schriftelijk verzoek, aan de overheden, de administraties en de
diensten, met inbegrip van de parketten, de griffies en de leden van de hoven, rechtbanken en alle rechtscolleges
en de daartoe wettelijk gemachtigde ambtenaren, onverwijld toegang verlenen tot het register van leden en deze
instanties bovendien de afschriften of uittreksels uit dit register verstrekken welke zij nodig achten.
 
Titel III Raad van Bestuur
 
Artikel 13: samenstelling Raad van Bestuur - benoeming
De vereniging wordt bestuurd door een Raad van Bestuur samengesteld uit ten minste 3 leden, door de
Algemene Vergadering benoemd bij gewone meerderheid van stemmen van de aanwezige of vertegenwoordigde
leden, voor onbepaalde duur.
Als evenwel maar 3 personen werkend lid zijn van de vereniging, bestaat de Raad van Bestuur uit slechts 2
personen.
Het aantal bestuurders moet in elk geval altijd lager zijn dan het aantal leden.
 
Artikel 14: einde mandaat
De bestuurders kunnen te allen tijde worden ontslagen door de Algemene Vergadering die daarover beslist bij
gewone meerderheid van stemmen van de aanwezige of vertegenwoordigde leden. Ieder lid van de Raad van
Bestuur kan ook zelf ontslag nemen door schriftelijke kennisgeving aan de Raad van Bestuur. Een bestuurder is
gehouden na zijn ontslag zijn opdracht verder te vervullen totdat redelijkerwijze in zijn vervanging kan worden
voorzien.
Het mandaat van bestuurder eindigt van rechtswege bij het overlijden van de bestuurder-natuurlijk persoon
of bij ontbinding van de bestuurder-rechtspersoon.
 
Artikel 15: bijeenroeping - beraadslaging
15.1. De Raad van Bestuur kiest onder zijn leden een voorzitter, een ondervoorzitter en een
secretaris. Een bestuurslid kan meerdere functies opnemen. De voorzitter of twee bestuurders roepen de Raad
van Bestuur bijeen. De voorzitter zit de vergadering voor. Ingeval hij belet of afwezig is, wordt de vergadering
voorgezeten door de ondervoorzitter, of bij afwezigheid door de oudst aanwezige.
15.2. De Raad van Bestuur vergadert slechts geldig indien de meerderheid van de bestuurders aanwezig of
vertegenwoordigd is. Indien dit quorum niet is bereikt, kan een nieuwe Raad van Bestuur worden bijeengeroepen
met dezelfde agenda, die geldig zal beraadslagen ongeacht het aanwezigheidsquorum.
15.3. Een bestuurder kan zich door een andere bestuurder laten vertegenwoordigen. Iedere bestuurder kan
evenwel slechts één andere bestuurder vertegenwoordigen.
15.4. De Raad van Bestuur vormt een college. De beslissingen worden genomen bij gewone meerderheid van
stemmen van de aanwezige of vertegenwoordigde leden. Bij staking van stemmen beslist de stem van de
voorzitter of de stem van diegene die hem vervangt.
15.5. In uitzonderlijke gevallen, wanneer de dringende noodzakelijkheid en het belang van de vzw zulks
vereisen, kunnen de besluiten van de Raad van Bestuur worden genomen bij eenparig schriftelijk akkoord van de
bestuurders. Daartoe is vereist dat er vooraf een unaniem akkoord is onder de bestuurders om tot schriftelijke
besluitvorming over te gaan. Schriftelijke besluitvorming veronderstelt in elk geval dat er een beraadslaging
plaatsvond per e-mail, video- of telefoonconferentie.
15.6 Van elke vergadering worden notulen opgemaakt, die ondertekend worden door de voorzitter of twee
bestuurders en samengevoegd in een daartoe bestemd register dat ter inzage zal zijn van de leden die hun
inzagerecht zullen uitoefenen overeenkomstig artikel 9 van het KB van 26 juni 2003 vastgelegde modaliteiten.
Voor derden geldt dit inzagerecht niet.
15.7.De uittreksels die moeten worden voorgelegd en al de andere akten worden geldig ondertekend door de
voorzitter of door 2 bestuurders.
 
Artikel 16: tegenstrijdig belang
Indien een bestuurder, rechtstreeks of onrechtstreeks, een belang van vermogensrechtelijke aard heeft dat
strijdig is met een beslissing of een verrichting die tot de bevoegdheid behoort van de Raad van Bestuur, moet hij
dit meedelen aan de andere bestuurders voordat de Raad van Bestuur een besluit neemt.
De bestuurder met het tegenstrijdig belang, verwijdert zich uit de vergadering en onthoudt zich van beraadslaging
en stemming over de aangelegenheid waarop het betrekking heeft. Voormelde procedure is niet toepasselijk op
gebruikelijke verrichtingen die plaatshebben onder de voorwaarden en tegen de zekerheden die op de markt
gewoonlijk gelden voor soortgelijke verrichtingen.
 
Artikel 17: bevoegdheid
De Raad van Bestuur is bevoegd om alle handelingen van intern bestuur te verrichten die nodig of dienstig zijn
tot verwezenlijking van het doel van de vzw., met uitzondering van die handelingen waarvoor volgens artikel 4
van de vzw-wet de Algemene Vergadering exclusief bevoegd is.
De Raad van Bestuur mag ondermeer, zonder dat deze opsomming beperkend is en zonder afbreuk te doen aan

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

alle andere machten voortvloeiend uit de wet of de statuten, alle daden en overeenkomsten stellen en afsluiten,
dadingen afsluiten, roerende en onroerende goederen verwerven, ruilen, verkopen onroerende goederen of
rechten met een hypotheek bezwaren, leningen afsluiten, alle legaten, subsidies, schenkingen
aanvaarden.
Onverminderd de verplichtingen die voortvloeien uit collegiaal bestuur, met name overleg en toezicht, kunnen de
bestuurders de bestuurstaken onder elkaar verdelen. Zodanige verdeling van taken kan aan derden niet worden
tegengeworpen, zelfs niet nadat ze zijn openbaar gemaakt. Niet-naleving ervan brengt wel de interne
aansprakelijkheid van de betrokken bestuurder in het gedrang. De Raad van Bestuur kan een deel van zijn
bestuursbevoegdheden delegeren aan één of meerdere derden niet-bestuurders, zonder dat deze overdracht
evenwel betrekking kan hebben op het algemeen beleid van de vzw of de algemene bestuursbevoegdheid van
de Raad van Bestuur.
 
Artikel 18: dagelijks bestuur
Het dagelijks bestuur van de vereniging op intern vlak, alsook de externe vertegenwoordiging van de vereniging
wat dat bestuur betreft, kan door de Raad van Bestuur worden opgedragen aan één persoon, al dan niet
bestuurder of lid, die de titel van dagelijks bestuurder draagt. De vereniging wordt, in handelingen van dagelijks
bestuur, rechtsgeldig verbonden door de enkele handtekening van de dagelijks bestuurder. Er is sprake van een
handeling van dagelijks bestuur, indien het een handeling of verrichting van gering belang betreft, en deze
handeling tegelijkertijd spoedeisend is zodat niet kan gewacht worden tot de Raad van Bestuur samenkomt.
De Raad van Bestuur kan deze delegatie van het dagelijks bestuur op ieder moment herroepen.
 
De ambtsbeëindiging van het dagelijks bestuur kan geschieden:
a) op vrijwillige basis door een lid van het dagelijks bestuur zelf door een schriftelijk ontslag in te dienen bij de
Raad van Bestuur
b) door afzetting door de Raad van Bestuur bij meerderheid van stemmen van de aanwezige bestuurders die
hieromtrent geldig beslist indien de meerderheid van de bestuurders aanwezig is. De beslissing hieromtrent door
de Raad van Bestuur moet evenwel binnen de zeven kalenderdagen bij gewone brief ter kennis gebracht worden
van de betrokkene.
 
Artikel 19: vertegenwoordiging
De Raad van Bestuur vertegenwoordigt als college de vzw in alle handelingen in en buiten rechte. Hij
vertegenwoordigt de vereniging door het optreden van de meerderheid van zijn leden.
Onverminderd de algemene vertegenwoordigingsbevoegdheid van de Raad van Bestuur als college, wordt de
vzw in en buiten rechte eveneens algemeen vertegenwoordigd door:
2 bestuurders gezamenlijk optredend waaronder de voorzitter.
De Raad van Bestuur of de bestuurders die de vzw vertegenwoordigen kunnen gevolmachtigden van de vzw
aanstellen. Alleen bijzondere en beperkte volmachten voor bepaalde of een reeks bepaalde rechtshandelingen
zijn geoorloofd. De gevolmachtigden verbinden de vzw binnen de perken van de hun verleende volmacht
waarvan de grenzen wel tegenwerpelijk zijn aan derden overeenkomstig wat geldt inzake lastgeving.
 
De ambtsbeëindiging en afzetting van de functie van voorzitter kan geschieden:
a) op vrijwillige basis door een schriftelijk ontslag in te dienen bij de Raad van Bestuur
b) door afzetting door de Raad van Bestuur bij meerderheid van stemmen van de aanwezige bestuurders die
hieromtrent geldig beslist indien de meerderheid van de bestuurders aanwezig is. De beslissing hieromtrent door
de Raad van Bestuur moet evenwel binnen de zeven kalenderdagen bij gewone brief ter kennis gebracht worden
van de betrokkene.
 
 
 
Artikel 20: bekendmakingsvereisten
De akten van benoeming van de leden van de Raad van Bestuur, van de personen belast met het dagelijks
bestuur en van de personen gemachtigd om de vzw te vertegenwoordigen en hun ambtsbeëindiging worden
openbaar gemaakt door neerlegging in het verenigingsdossier ter griffie van de Rechtbank van Koophandel en
door publicatie van een uittreksel daarvan in de bijlagen bij het Belgisch Staatsblad. Uit die stukken moet in ieder
geval blijken of de personen die de vzw vertegenwoordigen, al dan niet in dagelijks bestuur, de vzw ieder
afzonderlijk, gezamenlijk, dan wel als college verbinden alsook de omvang van hun bevoegdheden.
 
 
Titel IV. - de Algemene Vergadering
 
Artikel 21: samenstelling - vertegenwoordiging
De Algemene Vergadering bestaat uit de werkende leden, en wordt voorgezeten door de Voorzitter van de Raad
van Bestuur, de ondervoorzitter of door de oudste aanwezige bestuurder. Een lid kan zich door een ander lid op
de Algemene Vergadering laten vertegenwoordigen.
 
Artikel 22: stemrecht
Op de Algemene Vergadering heeft ieder lid een gelijk stemrecht en worden de besluiten genomen bij
meerderheid van stemmen van de aanwezige of vertegenwoordigde leden, behalve in de gevallen waarin de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

wet of de statuten anders bepalen.
 
Artikel 23: bevoegdheid
De Algemene Vergadering is uitsluitend bevoegd voor:
-statutenwijziging
-benoeming en afzetting van bestuurders
-benoeming en afzetting van commissarissen en bepalen van hun bezoldiging
-kwijting aan de bestuurders en de commissarissen
-goedkeuring van de begroting en van de rekening
-ontbinding van de vereniging
-uitsluiting van een lid
-omzetting van de vereniging in een vennootschap met sociaal oogmerk
- alle gevallen waarin de statuten het vereisen
Alle andere bevoegdheden worden uitgeoefend door de Raad van Bestuur.
 
Artikel 24: bijeenroeping
24.1. De Algemene Vergadering wordt door de Raad van Bestuur bijeengeroepen telkens als het doel of het
belang van de vereniging zulks vereist. Zij moet minstens één maal per jaar worden bijeengeroepen voor het
goedkeuren van de rekeningen van het afgelopen jaar en de begroting van het volgend jaar, voor het einde van
de maand juni.
24.2. De Raad van Bestuur is bovendien verplicht, wanneer één vijfde van de werkende leden daarom verzoekt,
een buitengewone algemene vergadering bijeen te roepen.
24.3. De oproepingen tot de Algemene Vergadering moeten, om geldig te zijn, worden ondertekend door de
voorzitter of door twee bestuurders. Alle leden moeten worden opgeroepen per gewone brief of per e-mail, ten
minste 8 dagen voor de vergadering.
24.4. De oproeping, die plaats, dag en uur van de vergadering vermeldt, bevat de agenda die wordt vastgelegd
door de Raad van Bestuur. Elk voorstel, ondertekend door ten minste één twintigste van de leden wordt op de
agenda gebracht. Over onderwerpen, die niet op de agenda voorkomen, kan niet geldig worden gestemd tenzij
vier vijfden van de aanwezige leden daartoe beslist.
24.5.Leden die niet op de Algemene Vergadering kunnen aanwezig zijn, kunnen door andere leden worden
vertegenwoordigd. Elk lid kan maximaal 1 volmacht dragen.
24.6.Er worden notulen opgesteld en bewaard in een notulenregister dat ter inzage zal zijn van de werkende
leden en belanghebbende derden, dit op het zeteladres. Hun inzagerecht kunnen zij uitoefenen overeenkomstig
de in artikel 9 van het KB van 26 juni 2003 vastgelegde modaliteiten. Zij krijgen kennis van de beslissingen op de
door de wet voorziene wijze.
 
Artikel 25: meerderheden
25.1.Met uitzondering van de door de wet en door de statuten voorziene gevallen, worden de besluiten genomen
bij eenvoudige meerderheid van de aanwezige en vertegenwoordigde stemmen. Bij staking van stemmen beslist
de stem van voorzitter van de Algemene Vergadering.
25.2.Tot wijziging van de statuten kan slechts worden besloten indien die wijziging op de oproeping is vermeld en
indien twee derden van de stemgerechtigde leden aanwezig of vertegenwoordigd zijn. Wordt dit getal niet bereikt,
dan kan een tweede vergadering worden bijeengeroepen, die een geldig besluit kan nemen, ongeacht het aantal
aanwezige of vertegenwoordigde leden. De tweede vergadering mag niet binnen de 15 dagen volgend op de
eerste vergadering worden gehouden. Een wijziging kan alleen worden aangenomen met een meerderheid van
twee derden van de stemmen van de aanwezige of vertegenwoordigde leden. Wanneer de wijziging evenwel
betrekking heeft op het doel of de doeleinden waarvoor de vereniging is opgericht, kan zij alleen worden
aangenomen met een meerderheid van vier vijfden van de stemmen van de aanwezige of vertegenwoordigde
leden.
25.3.0ver de ontbinding van de vereniging kan de Algemene Vergadering zich alleen uitspreken onder dezelfde
voorwaarden als die welke betrekking hebben op de wijziging van het doel of de doeleinden van de vereniging.
25.4.Een meerderheid van twee derden der stemmen is vereist voor het uitsluiten van een lid.
 
Titel V. Begroting en rekeningen
 
Artikel 26: boekjaar
Het boekjaar van de vereniging loopt van 1 januari tot 31 december. De boekhouding wordt gevoerd
overeenkomstig het bepaalde in artikel 17 van de vzw-wet en de daarop toepasselijke uitvoeringsbesluiten.
De jaarrekening wordt neergelegd in het dossier gehouden ter griffie van de Rechtbank van Koophandel
overeenkomstig het bepaalde in art. 26novies van de vzw-wet. Voor zover van toepassing wordt de jaarrekening
neergelegd bij de Nationale Bank overeenkomstig het bepaalde in art. 17§ 6 vzw-wet en de desbetreffende
uitvoeringsbesluiten.
De Raad van Bestuur legt de jaarrekening van het voorafgaande boekjaar alsook een voorstel van begroting ter
goedkeuring voor aan de jaarlijkse gewone algemene vergadering.
 
Titel VI. Ontbinding en vereffening
 
Artikel 27: vrijwillige ontbinding

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

In geval van vrijwillige ontbinding benoemt de algemene vergadering of bij gebrek daaraan de Rechtbank, één
vereffenaar. Zij bepaalt tevens zijn bevoegdheden en de vereffeningsvoorwaarden.
In geval van ontbinding en vereffening beslist de algemene vergadering over de bestemming van het vermogen
van de vereniging dat zal worden toegekend aan een andere vereniging zonder winstoogmerk met een
gelijkaardig of verwant belangeloos doel, werkzaam in België. Alle beslissingen betreffende de ontbinding, de
vereffeningsmodaliteiten, de benoeming en de ambtsbeëindiging van de vereffenaars, de afsluiting van de
vereffening en de bestemming van het vermogen van de vereniging worden neergelegd op de griffie en
bekendgemaakt in de bijlagen bij het Belgisch Staatsblad.
Alle akten, facturen, aankondigingen, bekendmakingen en andere stukken die uitgaan van een vereniging in
vereffening gesteld, vermelden de naam van de vereniging, onmiddellijk voorafgegaan of gevolgd door de
woorden "vereniging zonder winstoogmerk in vereffening" of "vzw in vereffening".
 
Artikel 28: wetgeving
Voor alles wat in deze statuten niet uitdrukkelijk bepaald is, blijft de Belgisch Wet op de vzw’s van toepassing.
 
 
OVERGANGSBEPALINGEN
Begin en afsluiting van het eerste boekjaar: het eerste boekjaar zal eindigen op 31/12/2014 en begint vanaf
heden.
Eerste jaarvergadering : de eerste jaarvergadering zal worden gehouden in het jaar 2015
 
 
 
BIJZONDERE ALGEMENE VERGADERING
Na de vereniging aldus te hebben opgericht, zijn de werkende leden, allen hier aanwezig, in bijzondere algemene
vergadering bijeengekomen en hebben met éénparigheid van stemmen besloten het aantal bestuurders voor de
eerste maal te bepalen op 3.
 
 
Volgende personen worden benoemd als bestuurder voor onbepaalde duur:
 
-dhr. Lode Tarras, Lommergoed 49, 8560 Gullegem, geboren op 27/04/1968, te Kortrijk
-dhr. Steven Warlop, Lommergoed 50, 8560 Gullegem, geboren op 24/05/1968, te Wevelgem
-mevr. Els Timmerman, Kwadestraat 150, 8560 Gullegem, geboren op 07/06/1967, te Kortrijk
 
Hun mandaat zal onbezoldigd worden uitgeoefend.
 
De Raad van Bestuur oefent haar mandaat als college uit, maar kan bepaalde bevoegdheden onder haar
verantwoordelijkheid overdragen aan één of meer gemachtigden.
 
De Raad van Bestuur vertegenwoordigt de vereniging in alle gerechtelijke en buitengerechtelijke akten en heeft
eveneens alle bevoegdheden die niet bij wet of de statuten aan de algemene vergadering worden toegekend en
op voorwaarde dat zijn beslissingen genomen zijn binnen de begroting, die werd goedgekeurd door de algemene
vergadering.
 
 
De Raad van Bestuur heeft met eenparigheid van stemmen onder zijn leden de volgende functies aangesteld:
 
Voorzitter: dhr. Lode Tarras, Lommergoed 49, 8560 Gullegem, geboren op 27/04/1968, te Kortrijk
Ondervoorzitter: dhr. Steven Warlop, Lommergoed 50, 8560 Gullegem, geboren op 24/05/1968, te Wevelgem
Secretaris: mevr. Els Timmerman, Kwadestraat 150, 8560 Gullegem, geboren op 07/06/1967, te Kortrijk
 
 
Dhr. Lode Tarras wordt belast met het dagelijks bestuur. Tevens kan hij de vereniging alleen vertegenwoordigen
voor handelingen van dagelijks bestuur.
 
Buiten het kader van dagelijks bestuur wordt de vereniging rechtsgeldig vertegenwoordigd door 2 bestuurders
gezamenlijk handelend waaronder de voorzitter.
 
 
Lode Tarras,
voorzitter
tegelijk hiermee neergelegd: oprichtingsakte statuten

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

7/
20

14
 - 

An
ne

xe
s 

du
 M

on
ite

ur
 b

el
ge

 


