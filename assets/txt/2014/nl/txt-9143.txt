





























Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Luik B In de bijlagen bij het Belgisch Staatsblad bekend te maken kopie
na neerlegging ter griffie van de akte

Ondernemingsnr :

Benaming (voluit): Livin
(verkort):

Rechtsvorm : Besloten vennootschap met beperkte aansprakelijkheid

Zetel : 2640 Mortsel, Jaak Blockxstraat 64
(volledig adres)

Onderwerp(en) akte: Oprichting
Uit een akte verleden voor Benoît De Cleene, geassocieerd notaris te Antwerpen, op tien februari tweeduizend 
veertien, blijkt dat een vennootschap werd opgericht waarvan de statuten luiden als volgt:
I. STATUTEN
A. RECHTSVORM - BENAMING - DUUR - ZETEL - DOEL
Artikel 1: Benaming
De handelsvennootschap is een Besloten vennootschap met beperkte aansprakelijkheid onder de naam “Livin”.
Deze naam moet steeds – op alle akten, facturen, aankondigingen, brieven, orders, websites en andere 
stukken, al dan niet in elektronische vorm, uitgaande van de vennootschap – gevolgd of voorafgegaan worden 
door de woorden ‘besloten vennootschap met beperkte aansprakelijkheid’ of het letterwoord ‘BVBA’.
Artikel 2: Duur
De vennootschap bestaat voor een onbeperkte duur vanaf het bekomen van de rechtspersoonlijkheid.
Artikel 3: Zetel
De zetel is gevestigd te 2640 Mortsel, Jaak Blockxstraat 64, en de vennootschap is ingeschreven in het 
rechtspersonenregister ter griffie van de rechtbank van koophandel te Antwerpen.
De nauwkeurige aanduiding van de zetel van de vennootschap en het woord ‘rechtspersonenregister’ of de 
afkorting ‘RPR’ gevolgd door de vermelding van de zetel van de bevoegde rechtbank van koophandel, en het 
ondernemingsnummer moeten steeds voorkomen op de in artikel 1 vermelde  stukken.
De zetel kan zonder statutenwijziging door de zaakvoerders worden overgeplaatst naar iedere andere 
gemeente in hetzelfde taalgebied van België of in het tweetalige Brusselse gewest.
Elke zetelverplaatsing wordt openbaar gemaakt door neerlegging van een uittreksel van het besluit van de 
zaakvoerder, bestemd voor publicatie in de bijlagen bij het Belgisch Staatsblad en wijziging van inschrijving in  
het rechtspersonenregister.
Verder kunnen de zaakvoerders zowel in het binnen- als in het buitenland bijkomende administratieve zetels en 
bedrijfszetels oprichten, alsook alle filialen.
Artikel 4: Doel
De vennootschap heeft tot doel, in België en in het buitenland, in eigen naam en voor eigen rekening, evenals in 
naam en voor rekening van derden, als vertegenwoordiger, commissionair of tussenpersoon :
Adviesverlening/algemene consultancy in missie. Alsook de verkoop import en export van roerende goederen 
en voeding.
Alle activiteiten verbonden met inrichtingen, interieur en exterieur en design, in de meest ruime zin van het 
woord :

- interieurvormgeving
- decoreren
- ontwerpen, bedenken, creatief proces
- tuinontwerp
- design, design- en interieurwinkel
- grafisch ontwerp
- webdesign, webwinkel.

De fabricatie, omvorming, de  creatie, de verkoop, de verspreiding, de vertegenwoordiging van alle handel in 
het groot,  middelgroot en klein, de import en export van alle textiel-, geschenkartikelen, meubels, 
decoratievoorwerpen, antiekvoorwerpen, voeding, kleding, bloemen en planten, juwelen, ….
Zij heeft eveneens tot doel de koop, verkoop, het huren en verhuren, het  bewaren, de expertise en het 
herstellen van voornoemde voorwerpen.
Zij kan eveneens decoratie en weefsels maken, en alle handelingen doen en stappen ondernemen die nodig 
zijn of bijhoren.
De creatie, graphisme, editie en verspreiden van alle publicaties of drukwerken op allerlei manieren, ook door 
fotokopie betreffende alle onderwerpen van onderhavig maatschappelijk doel en onder welke vorm het ook zij 
(drukwerk, informatica, elektronica, televisie of andere).

Griffie 

Voor-
behouden 

aan het 
Belgisch 

Staatsblad

Mod PDF 11.1

 *14301610*

Neergelegd

12-02-2014

0545989640

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
14

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Publiciteitsagentschappen houden, aan publiciteit, management en marketing doen, public relations uitoefenen 
rechtstreeks of onrechtstreeks in verband met het commercialiseren van producten en diensten hoegenaamd 
ook.
Het huren en verhuren, kopen en verkopen van alle uitbatingen en alle materieel voor onderhavig 
maatschappelijk doel.
Het houden van  evenementen, seminaries voor het publiek of ondernemingen van om het even welke 
manifestaties rechtstreeks of onrechtstreeks in verband met onderhavig maatschappelijk doel.
Het verrichten van alle akten, diensten, opdrachten, betreffende consultatie, vorming, beheer, deskundig 
onderzoek, opzoekingen, studiebureau, rechtstreeks of onrechtstreeks in verband met roerende en onroerende 
goederen, architectuur, engineering, communicatie, informatica, marketing, makelaar in verzekeringen (voor 
zover geen vergunningen vereist, decoratie, organisatie, planificatie, stedenbouw, ruimtelijke ordening, 
omgeving in de ruimste zin van het woord namelijk inzake economie, financiën, gerechtelijk, fiscaal, 
administratief en sociaal.
De koop, verkoop, huur, onderhandeling, makelaardij, beheer, deskundig onderzoek, bouw, verbouw, renovatie, 
verkaveling van onroerende goederen en in het algemeen alle schikkingen en onroerende promoties
hoegenaamd.
De koop, verkoop en het beheer van individuele of industriële roerende en onroerende goederen.
Bemiddeling bij aankoop, verkoop, ruil, verhuur van onroerend goed.
Bemiddeling inzake verhuring en overdracht van handelszaken.
Het verlenen van diensten die noodzakelijk zijn voor het goed functioneren van een gebouw, activiteiten van 
een syndicus.
Daartoe kan de vennootschap samenwerken met, deelnemen in, of op gelijk welke wijze, rechtstreeks of 
onrechtstreeks, belangen nemen in andere ondernemingen. 
De vennootschap kan zowel tot waarborg van eigen verbintenissen als tot waarborg van verbintenissen van 
derden borg stellen, onder meer door haar goederen in hypotheek of in pand te geven, inclusief de eigen 
handelszaak.
De vennootschap kan in het algemeen alle commerciële, industriële, financiële, roerende of onroerende 
handelingen verrichten in rechtstreeks of onrechtstreeks verband met haar maatschappelijk doel of welke van 
aard zouden zijn de verwezenlijking ervan te vergemakkelijken.
Zij zal zelfs de functie van bestuurder/zaakvoerder of vereffenaar van andere vennootschappen mogen 
uitoefenen.
B. KAPITAAL - AANDELEN
Artikel 5: Geplaatst kapitaal
Het geplaatste kapitaal van de vennootschap bedraagt achttienduizend zeshonderd euro (18.600 EUR) verte-
genwoordigd door honderd zesentachtig (186) aandelen zonder nominale waarde.
Artikel 6: Kapitaalverhoging - voorkeurrecht
De aandelen waarop in geld wordt ingeschreven, moeten eerst aangeboden worden aan de vennoten, naar 
evenredigheid van het deel van het kapitaal door hun aandelen vertegenwoordigd. De termijn waarin dit 
voorkeurrecht kan worden uitgeoefend wordt door de algemene vergadering bepaald, maar moet tenminste 
vijftien dagen bedragen te rekenen van de dag van de openstelling van de inschrijving.
De uitgifte met voorkeurrecht en het tijdvak waarin dat kan worden uitgeoefend, worden aangekondigd in een 
bericht dat bij aangetekende brief ter kennis wordt gebracht van de vennoten.
De aandelen waarop niet wordt ingeschreven overeenkomstig het voorgaande, zullen opnieuw aangeboden 
worden aan de vennoten die hun voorkeurrecht volledig hebben uitgeoefend, in evenredigheid met het kapitaal 
door hun aandelen vertegenwoordigd.  Er zal op dezelfde manier gehandeld worden, volgens de voorschriften 
vastgesteld door de zaakvoerders, totdat op het kapitaal volledig is ingeschreven of totdat geen enkele vennoot 
nog aanspraak maakt op dit recht.
Op de aandelen waarop niet werd ingeschreven door de vennoten overeenkomstig het voorgaande, zal slechts 
kunnen worden ingeschreven door personen die krachtens de huidige statuten de aandelen kunnen verkrijgen, 
behoudens instemming van ten minste de helft van de vennoten die tenminste drie vierden van het kapitaal 
bezitten.
Bij een kapitaalverhoging in twee fasen, dienen twee notariële akten te worden opgesteld.
Artikel 7: Ondeelbaarheid van de effecten
De vennootschap erkent slechts één eigenaar per aandeel wat betreft de uitoefening van het stemrecht in de 
algemene vergadering en, in het algemeen wat betreft de uitoefening van de rechten verbonden aan effecten 
(aandelen en obligaties).
Eigenaars in onverdeeldheid, vruchtgebruikers en blote eigenaars, pandhoudende schuldeisers en pandgevers, 
en in het algemeen alle personen die door één of andere oorzaak samen in een zelfde effect gerechtigd zijn, 
dienen zich respectievelijk door eenzelfde persoon te laten vertegenwoordigen.
Kan geen overeenstemming bereikt worden tussen de gezamenlijk gerechtigde personen, dan kan de meest 
gerede partij zich tot de bevoegde rechter wenden en om aanstelling van een voorlopige bewindvoerder 
verzoeken.
Zolang de samen gerechtigde personen niet vertegenwoordigd zijn door één persoon, optredend namens alle 
anderen, en mits deze daartoe de nodige bewijskrachtige documenten voorlegt, heeft de vennootschap het 
recht de uitoefening van de aan die effecten (aandelen en andere) verbonden rechten te schorsen.  Dit 
schorsingsrecht wordt uitgeoefend door de voorzitter van de algemene vergadering.
Deze regeling doet evenwel geen afbreuk aan het voorkeurrecht aan de vennoten toegekend bij 
kapitaalverhoging.  
Het voorkeurrecht bij kapitaalverhoging komt respectievelijk toe aan de onverdeelde eigenaars gezamenlijk en 
eenstemmig handelend, de vennoot - pandgever, en tenzij anders overeengekomen is, de blote eigenaar.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
14

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Ingeval de blote eigenaar het recht van voorkeur onbenut laat, dan kan de vruchtgebruiker het uitoefenen. 
Artikel 8: Aandelen – register van aandelen
De aandelen zijn op naam. 
In de zetel van de vennootschap wordt een register van aandelen gehouden overeenkomstig het Wetboek van 
vennootschappen.  De houders van aandelen of elke belanghebbende derde kunnen inzage nemen van het 
register van aandelen.
Naar aanleiding van de inschrijving in het register, wordt aan de houders van aandelen een certificaat tot bewijs 
hiervan overhandigd. 
Aan de aandelen wordt een volgnummer toegekend.
De vennootschap kan tevens obligaties op naam uitgeven, die in een register van obligaties worden 
ingeschreven in overeenstemming met de bepalingen van het Wetboek van vennootschappen.
De vennootschap kan geen winstbewijzen die het kapitaal niet vertegenwoordigen, warrants of converteerbare 
obligaties uitgeven.
Artikel 9: Overdracht en overgang aandelen
De aandelen van een vennoot mogen, op straffe van nietigheid, niet worden overgedragen onder de levenden 
of overgaan bij overlijden dan met instemming van tenminste de helft van de vennoten die ten minste drie 
vierden van het kapitaal bezitten, na aftrek van de rechten waarvan de overdracht is voorgesteld of waarvan de 
overgang zal plaatshebben.
Deze goedkeuring is niet vereist wanneer de aandelen overgedragen worden aan of overgaan naar een 
medevennoot.
Bij weigering van goedkeuring is het Wetboek van vennootschappen toepasselijk.
De erfgenamen en legatarissen of rechtverkrijgenden, die geen vennoot kunnen worden, omdat zij niet als 
vennoot zijn toegelaten, hebben recht op de vermogenswaarde van de aandelen, in overeenstemming met de 
bepalingen van het Wetboek van vennootschappen; zij zijn verplicht op verzoek van de vennootschap die 
aandelen over te dragen aan de door de vennootschap aangewezen vennoten.
C. BESTUURSORGAAN - TOEZICHT
Artikel 10: Bestuursorgaan
De vennootschap wordt bestuurd door één of meer zaakvoerders, al dan niet vennoten, die benoemd worden 
door de algemene vergadering voor de duur die deze bepaalt.
Zo een rechtspersoon tot zaakvoerder wordt benoemd, is deze verplicht onder zijn vennoten, zaakvoerders, 
bestuurders of werknemers een vaste vertegenwoordiger, natuurlijke persoon, aan te duiden die belast wordt 
met de uitvoering van de opdracht van zaakvoerder in naam en voor rekening van de rechtspersoon.
Artikel 11: Bezoldiging - Vergoeding
Het mandaat van de zaakvoerders is kosteloos, tenzij de algemene vergadering anders beslist. In dit geval kan 
door de algemene vergadering, onverminderd de vergoeding van hun kosten, een vaste of veranderlijke wedde 
worden toegekend, waarvan het bedrag elk jaar door de algemene vergadering wordt vastgesteld en die ten 
laste komt van de algemene kosten van de vennootschap.
Bovendien kan de algemene vergadering hen tantièmes toekennen, te nemen uit de beschikbare winst van het 
boekjaar.
Artikel 12: Intern bestuur - externe vertegenwoordiging
Iedere zaakvoerder heeft de meest uitgebreide bevoegdheid om alleen alle handelingen te stellen die nodig of 
dienstig zijn voor het bereiken van het doel van de vennootschap, met uitzondering van die handelingen 
waarvoor volgens de wet de algemene vergadering bevoegd is.
Iedere zaakvoerder is eveneens bevoegd om alleen de vennootschap te vertegenwoordigen jegens derden en 
in rechte, als eiser of verweerder.
De vennootschap is gebonden door de rechtshandelingen die door de zaakvoerders worden verricht, zelfs 
indien deze handelingen buiten het vennootschapsdoel vallen, tenzij zij aantoont dat de derde wist dat de 
handeling de grenzen van dit doel overschreed of hiervan, gezien de omstandigheden, niet onkundig kon zijn; 
bekendmaking van de statuten alleen is hiertoe geen voldoende bewijs.
Artikel 13: Bijzondere volmachten
De vennootschap kan gevolmachtigden aanstellen.
Alleen bijzondere en beperkte volmachten voor bepaalde of voor een reeks bepaalde rechtshandelingen zijn 
geoorloofd. De gevolmachtigden verbinden de vennootschap, binnen de perken van de hun verleende 
volmacht, onverminderd de verantwoordelijkheid van de zaakvoerders, ingeval van overdreven volmacht.
Artikel 14: Tegenstrijdig belang bij de besluitvorming
De zaakvoerder die bij een verrichting of een beslissing, rechtstreeks of onrechtstreeks, een belang van 
vermogensrechtelijke aard heeft, tegenstrijdig met dat van de vennootschap, is gehouden de procedure 
beschreven in het Wetboek van vennootschappen na te komen.
Een onrechtstreeks belang wordt in ieder geval geacht aanwezig te zijn indien de persoon die bij de beslissing 
of verrichting een strijdig belang van vermogensrechtelijke aard heeft, de echtgenoot of een bloedverwant in de 
rechte opgaande of nederdalende lijn is van de zaakvoerder of een vennootschap waarvan de zaakvoerder een 
persoonlijk aansprakelijk vennoot is, of waarin hij rechtstreeks of onrechtstreeks een deelneming bezit van meer 
dan twintig ten honderd van het maatschappelijk kapitaal.
Bovendien mag de betrokken zaakvoerder niet deelnemen aan de beraadslagingen van de zaakvoerders over 
deze verrichtingen of beslissingen, noch aan de stemming in dit verband.
Artikel 15: Toezicht
Iedere vennoot heeft individueel de onderzoeks- en controlebevoegdheid van een commissaris, voor zover de 
vennootschap met toepassing van het Wetboek van vennootschappen niet verplicht is één of meer 
commissarissen te benoemen. De vennoten kunnen zich laten bijstaan door een accountant. Zij kunnen onder 
meer ter plaatse inzage nemen van de boeken, de brieven, de notulen en in het algemeen van alle geschriften 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
14

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



van de vennootschap. In het tegenovergestelde geval moet het toezicht opgedragen worden aan een 
commissaris, die door de algemene vergadering wordt benoemd onder de leden van het Instituut der 
Bedrijfsrevisoren en die bevoegd is zoals bepaald in het Wetboek van vennootschappen.
De commissarissen worden benoemd voor een hernieuwbare termijn van drie jaar.
D. ALGEMENE VERGADERING
Artikel 16: Gewone, bijzondere en buitengewone algemene vergadering
De gewone algemene vergadering wordt elk jaar gehouden de vierde vrijdag van de maand juni om achttien uur 
in de zetel van de vennootschap of op een andere plaats in de gemeente waar de zetel van de vennootschap 
gevestigd is zoals aangeduid in de uitnodiging.
Indien die dag een wettelijke feestdag is, wordt de vergadering op de eerstvolgende werkdag gehouden.
De bijzondere of buitengewone algemene vergaderingen worden gehouden in de zetel van de vennootschap of 
op gelijk welke andere plaats in de uitnodiging vermeld.
Artikel 17: Samenstelling van de algemene vergadering
De algemene vergadering is samengesteld uit alle vennoten die stemrecht hebben. Op elke algemene 
vergadering wordt een aanwezigheidslijst bijgehouden.
Wanneer de vennootschap slechts één vennoot telt, oefent hij de bevoegdheden van de algemene vergadering 
uit.  Hij kan die niet overdragen. 
De beslissingen van de enige vennoot, die handelt in de plaats van de algemene vergadering, worden vermeld 
in een register dat op de zetel van de vennootschap wordt bijgehouden. 
Artikel 18: Bijeenroeping
De zaakvoerders en eventueel de commissarissen afzonderlijk kunnen zowel een gewone als een bijzondere of 
een buitengewone algemene vergadering bijeenroepen. Zij moeten de gewone algemene vergadering 
bijeenroepen op de door de statuten vastgestelde dag.
De oproepingen worden meegedeeld aan iedere vennoot, zaakvoerder en eventuele commissaris, 
obligatiehouder of houder van een certificaat dat met medewerking van de vennootschap werd uitgegeven, ten 
minste vijftien dagen vóór de vergadering, met opgaaf van de agenda, naast dag, uur en plaats van de 
vergadering, en vermelding van de bij wet voorgeschreven verslagen. Deze mededeling geschiedt door middel 
van een ter post aangetekende brief, tenzij de bestemmelingen individueel, uitdrukkelijk en schriftelijk hebben 
ingestemd om de oproeping via een ander communicatiemiddel te ontvangen. De bij de wet voorgeschreven 
stukken worden toegezonden aan de vennoten, zaakvoerder(s) en eventuele commissaris, alsook aan de 
andere voornoemde personen die erom verzoeken.
De zaakvoerders zijn verplicht een bijzondere of buitengewone algemene vergadering bijeen te roepen wanneer 
één of meer vennoten die alleen of gezamenlijk één vijfde van het maatschappelijk kapitaal vertegenwoordigen, 
het vragen.  Het verzoek daartoe dient te gebeuren bij aangetekende brief, met vermelding van de te 
behandelen onderwerpen, en dit minstens veertien dagen op voorhand.
Artikel 19: Verdaging
De zaakvoerders hebben het recht vóór of tijdens de zitting de beslissing met betrekking tot de goedkeuring van 
de jaarrekening één enkele maal drie weken uit te stellen. Deze verdaging doet geen afbreuk aan de andere 
genomen besluiten, behoudens andersluidende beslissing van de algemene vergadering hieromtrent. Alle 
vennoten, ook zij die niet op de eerste vergadering aanwezig of vertegenwoordigd werden, worden op de in 
deze statuten voorgeschreven wijze tot de volgende vergadering opgeroepen en toegelaten.
Deze tweede algemene vergadering heeft het recht de jaarrekening definitief vast te stellen en desgevallend de 
agenda van de eerste vergadering geheel af te handelen.
Artikel 20: Vertegenwoordiging op de algemene vergadering 
Onverminderd de regels van wettelijke vertegenwoordiging kan elke vennoot op de vergadering 
vertegenwoordigd worden door een persoon die geen vennoot hoeft te zijn, mits hijzelf of de gevolmachtigde de 
bij de wet of de statuten bepaalde formaliteiten heeft verricht om tot de algemene vergadering te worden 
toegelaten.  Hij zal daartoe door middel van een stuk dat zijn handtekening draagt (met inbegrip van de digitale 
handtekening zoals bedoel in artikel 1322, alinea 2 van het Burgerlijk Wetboek) en waarvan kennis is gegeven 
per brief, telefax of elektronische post, aan een persoon volmacht geven hem op de vergadering te 
vertegenwoordigen en er in zijn plaats te stemmen.
Rechtspersonen worden vertegenwoordigd door het krachtens hun statuten met de vertegenwoordiging belaste 
orgaan, of door een persoon al dan niet vennoot, aan wie een schriftelijke volmacht is gegeven.
Artikel 21: Zitting van de algemene vergadering
Elke algemene vergadering wordt voorgezeten door de oudste der aanwezige zaakvoerders, of, bij afwezigheid 
van de zaakvoerders, door de oudste der aanwezige vennoten.  De voorzitter duidt de secretaris aan. De 
vergadering kiest onder haar leden twee stemopnemers indien zij dit nuttig of nodig acht.
Artikel 22: Agenda
De algemene vergadering kan slechts beraadslagen over punten die in de aangekondigde agenda zijn 
opgenomen of daarin impliciet zijn vermeld.
De zaakvoerders en elke vennoot hebben het recht amendementen voor te stellen betreffende alle punten van 
de aangekondigde agenda.
Over niet in de agenda begrepen punten kan slechts beraadslaagd worden in een vergadering waarin alle 
aandelen aanwezig zijn en mits daartoe met eenparigheid van stemmen besloten wordt. De vereiste 
instemming staat vast indien daartegen geen verzet is aangetekend in de notulen van de vergadering.
Artikel 23: Stemrecht - wijze van stemmen
Ieder aandeel geeft recht op één stem, behoudens de in de wet voorziene gevallen van schorsing van 
stemrecht.
De vennoten kunnen hun stem schriftelijk uitbrengen. Daartoe moet de door het bestuursorgaan vastgestelde 
stembrief die alle punten van de agenda bevat, gedateerd en ondertekend, de vennootschap bereiken, uiterlijk 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
14

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



twee dagen vóór de vergadering, en uit het geschrift moet duidelijk blijken in welke zin de vennoot wenst te 
stemmen.  De vennoot zal tevens op de stembrief, zijn naam, voornamen, of maatschappelijke naam en 
rechtsvorm vermelden, alsook zijn woonplaats of zetel, en het aantal aandelen waarmee hij aan de stemming 
deelneemt.
Met uitzondering van de beslissingen die bij authentieke akte moeten worden verleden, kunnen de vennoten 
tevens eenparig en schriftelijk alle besluiten nemen die tot de bevoegdheid van de algemene vergadering 
behoren.
Daartoe zal het bestuursorgaan een rondschrijven sturen per brief, fax of elektronische post, met vermelding 
van de agenda en de voorstellen van besluit naar alle vennoten, zaakvoerders, eventuele commissaris(sen), 
met de vraag aan iedere vennoot de voorstellen van besluit goed te keuren en binnen een termijn van twintig 
dagen na ontvangst van het rondschrijven, dit stuk terug te bezorgen op de zetel van de vennootschap, 
voorzien van zijn handtekening (met inbegrip van de digitale handtekening zoals bedoel in artikel 1322, alinea 2 
van het Burgerlijk Wetboek). Is binnen deze periode de goedkeuring van alle vennoten niet ontvangen, dan 
wordt de beslissing geacht niet genomen te zijn.
Artikel 24: Besluitvorming en vraagstelling in de algemene vergadering
Behoudens in de gevallen voorzien in de wet en het hierna volgende artikel, beraadslaagt en besluit de 
algemene vergadering op geldige wijze ongeacht het aantal vertegenwoordigde aandelen.
De besluiten worden genomen bij gewone meerderheid van stemmen.
Van elke algemene vergadering worden tijdens de vergadering notulen opgemaakt.
De zaakvoerders geven antwoord op de vragen die hun door de vennoten tijdens de vergadering of vooraf 
schriftelijk worden gesteld met betrekking tot hun verslag of de agendapunten - en de commissarissen op de 
vragen die hun door de vennoten tijdens de vergadering of vooraf schriftelijk worden gesteld met betrekking tot 
hun verslag - voor zover de mededeling van de gegevens of feiten niet van dien aard is dat zij nadelig zou zijn 
voor de zakelijke belangen van de vennootschap of voor de vertrouwelijkheid waartoe de vennootschap of haar 
zaakvoerders of de commissarissen zich hebben verbonden.
De schriftelijke vragen dienen uiterlijk de vijfde dag voor de vergadering toe te komen op de zetel van de 
vennootschap of het adres daartoe aangegeven in de oproepingen.
De commissarissen hebben het recht ter vergadering het woord te voeren in verband met de vervulling van hun 
taak.
Artikel 25: Buitengewone algemene vergadering - Statutenwijziging
De buitengewone algemene vergadering kan over een voorgestelde statutenwijziging slechts dan op 
rechtsgeldige wijze beraadslagen en besluiten, wanneer zij die aan de stemming deelnemen ten minste de helft 
van het maatschappelijk kapitaal vertegenwoordigen. Is deze laatste voorwaarde niet vervuld, dan is een 
tweede bijeenroeping nodig en de tweede vergadering beraadslaagt en besluit op geldige wijze, ongeacht het 
door de aanwezige vennoten vertegenwoordigde deel van het kapitaal.
Behoudens andere meerderheden voorzien in het Wetboek van vennootschappen, is een wijziging van de 
statuten alleen dan aangenomen, wanneer zij drie/vierden van de stemmen verbonden aan de aanwezige 
aandelen heeft verkregen.
E. INVENTARIS - JAARREKENING - WINSTVERDELING - RESERVES
Artikel 26: Boekjaar - Inventaris - jaarrekening - jaarverslag
Het boekjaar van de vennootschap gaat in op één januari en eindigt op eenendertig december van elk jaar.
De zaakvoerders maken elk jaar na de afsluiting van het boekjaar een inventaris op, alsmede de jaarrekening, 
overeenkomstig het Wetboek van vennootschappen.
De jaarrekening bestaat uit de balans, de resultatenrekening en de toelichting, en vormt één geheel.
Voor zover dit wettelijk verplicht is, stellen de zaakvoerders bovendien een jaarverslag op waarin zij rekenschap 
geven van hun beleid. Dit verslag bevat tevens een commentaar op de jaarrekening, waarbij een getrouw 
overzicht wordt gegeven van de gang van zaken en van de positie van de vennootschap, alsmede de overige in 
het Wetboek van vennootschappen opgesomde gegevens.
Artikel 27: Goedkeuring van de jaarrekening
De gewone algemene vergadering hoort desgevallend het jaarverslag en het verslag van de commissaris(sen) 
en beslist over de goedkeuring van de jaarrekening.
Na goedkeuring van de jaarrekening spreekt de algemene vergadering zich uit, bij afzonderlijke stemming, over 
de kwijting van de zaakvoerder(s) en, desgevallend van de commissaris(sen). Deze kwijting is slechts geldig 
indien de balans noch weglatingen, noch valse vermeldingen bevat die de werkelijke toestand van de 
vennootschap verbergen, en, wat betreft handelingen in strijd met de statuten en met het Wetboek van 
vennootschappen, slechts wanneer deze speciaal in de oproeping werden aangeduid.
Binnen de dertig dagen na de goedkeuring van de jaarrekening door de algemene vergadering, dienen de 
zaakvoerders deze jaarrekening, evenals – voor zover dit wettelijk vereist is - de overige in artikel 100 van het 
Wetboek van vennootschappen vermelde documenten, neer te leggen bij de Nationale Bank van België.
Artikel 28: Winstverdeling
Het batige saldo waarnaar de balans verwijst, vormt de zuivere winst van de vennootschap.
Jaarlijks wordt van de nettowinst een bedrag van ten minste één/twintigste afgenomen voor de vorming van een 
reservefonds; de verplichting tot deze afneming houdt op wanneer het reservefonds één/tiende van het 
maatschappelijk kapitaal heeft bereikt.
Over de bestemming van het saldo wordt door de algemene vergadering op voorstel van de zaakvoerders 
beslist.
Geen uitkering mag echter geschieden indien op de datum van afsluiting van het laatste boekjaar het netto 
actief, zoals dat blijkt uit de jaarrekening, is gedaald of tengevolge de uitkering zou dalen beneden het bedrag 
van het gestorte, of indien dit hoger is, van het opgevraagde kapitaal, vermeerderd met alle reserves die 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
14

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Voor-
behouden 

aan het 
Belgisch 

Staatsblad

Luik B - Vervolg

volgens de wet of de statuten niet mogen worden uitgekeerd. Dienaangaande moeten de voorschriften van 
artikel 320 van het Wetboek van vennootschappen worden nageleefd.
F. ONTBINDING – VEREFFENING
Artikel 29: Verlies van kapitaal
Wanneer ten gevolge van geleden verliezen het netto actief gedaald is tot minder dan de helft van het 
maatschappelijk kapitaal, moet de algemene vergadering bijeenkomen binnen een termijn van ten hoogste twee 
maanden nadat het verlies is vastgesteld, of krachtens wettelijke of statutaire bepalingen had moeten worden 
vastgesteld, om, in voorkomend geval, volgens de regels die voor een statutenwijziging zijn gesteld, te 
beraadslagen en te besluiten over de ontbinding van de vennootschap en eventueel over andere in de agenda 
aangekondigde maatregelen, bij toepassing van het Wetboek van vennootschap.
Artikel 30: Vereffenaars
De vennootschap kan om het even wanneer ontbonden worden door een beslissing van de algemene 
vergadering beraadslagend volgens de voorwaarden en vormen vereist voor de wijziging van de statuten. De 
algemene vergadering kan alsdan bij gewone meerderheid één of meer vereffenaars benoemen. Deze 
aanstelling moet ter bevestiging worden voorgelegd aan de Voorzitter van de bevoegde Rechtbank van 
koophandel.
De vereffenaars in college handelend, zijn bevoegd tot alle verrichtingen vermeld in het Wetboek van 
vennootschappen, zonder voorafgaande machtiging van de algemene vergadering, tenzij deze bij gewone 
meerderheid van stemmen anders beslist.
Artikel 31: Vereffening
Na betaling van alle schulden, lasten en kosten van vereffening of na consignatie van de nodige gelden om die 
te voldoen, wordt het netto actief verdeeld onder de vennoten naar verhouding van het aantal aandelen dat zij 
bezitten, rekening houdend met de daarop verrichte stortingen.
Het eventuele verlies zal in dezelfde verhouding verdeeld worden tussen de vennoten, zonder dat nochtans een 
vennoot verplicht kan worden meer te storten dan hetgeen hij in de vennootschap heeft ingebracht.
G. BIJZONDERE BEPALINGEN
Artikel 32: Woonstkeuze
De vennoten, zaakvoerders, commissarissen en vereffenaars, die hun woonplaats in het buitenland hebben, 
worden geacht voor de hele duur van hun taak woonplaats te kiezen in de zetel van de vennootschap, waar hun 
alle dagvaardingen en kennisgevingen kunnen worden gedaan betreffende de zaken van de vennootschap en 
de verantwoordelijkheid van hun bestuur en hun toezicht.
Artikel 33: Verwijzing
Voor al wat niet voorzien is in deze statuten zal het Wetboek van vennootschappen van toepassing zijn.

OPRICHTINGSMAATREGELEN
Het maatschappelijk kapitaal is vastgesteld op achttienduizend zeshonderd euro (18.600 EUR), volstort tot 
beloop van € 12.400,00, en vertegenwoordigd door 186 aandelen zonder nominale waarde.
Op deze aandelen werd ingetekend door inbreng in geld door storting op een bijzondere rekening bij KBC Bank, 
door:
Mevrouw CRUYL Anne Nicole Alfred, geboren te Antwerpen (Borgerhout) op zevenentwintig januari duizend 
negenhonderdzevenentachtig, wonende te 2650 Edegem, Gerard de Cremerstraat 6, van wie de inbreng nog 
moet worden volgestort tot beloop van 6.200,00 euro.
De naleving van de wettelijke vereisten voor plaatsing en storting van het kapitaal werden door ondergetekende 
notaris bevestigd.
Het eerste boekjaar eindigt op eenendertig december tweeduizend vijftien.
Werd tot niet-statutaire zaakvoerder benoemd en aangesteld voor de duur van de vennootschap: 
mevrouw CRUYL Anne, voornoemd.
Het mandaat van de zaakvoerder zal onbezoldigd zijn zolang de algemene vergadering hierover niet anders 
beslist.
Aanwijzing commissaris: Er werd geen commissaris aangesteld.
Eerste gewone algemene vergadering in tweeduizend zestien.
Bijzondere volmacht:
Aan de geassocieerde notarissen Benoît De Cleene en Yves De Deken te Antwerpen  wordt volmacht verleend, 
met macht om alleen op te treden, om zorg te dragen voor de inschrijving van de vennootschap in het 
rechtspersonenregister van de Kruispuntbank van Ondernemingen
Voorts wordt bijzondere  volmacht gegeven teneinde alle formaliteiten te vervullen bij de diensten van de 
Kruispuntbank, de ondernemingsloketten, de administratie van de BTW en alle andere belastingdiensten, en 
alle wijzigingen en doorhalingen van de vennootschap bij deze diensten te melden of te laten inschrijven, aan: 
1) O.R.F. Boekhouding & Fiscaliteit Burg. BVBA (BE 0459.336.471, Trianonlaan 9, 2812 Mechelen (Muizen), 
vertegenwoordigd door haar zaakvoerder, de heer Guy Vereecken, en/of:
2) XERIUS Ondernemingsloket, gevestigd te Mechelen, Stationsstraat 61,
met macht van indeplaatsstelling.
In verband hiermee kunnen de volmachthouders alle documenten ondertekenen en in het algemeen alles doen 
wat noodzakelijk of nuttig is.

VOOR ONTLEDEND UITTREKSEL
Benoît De Cleene, geassocieerd notaris te Antwerpen

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
14

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 


