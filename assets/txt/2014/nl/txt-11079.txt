





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Wielertoeristenclub De Bosschen

(afgekort) : WTC De Bosschen

Rechtsvorm : Vereniging zonder winstoogmerk

Zetel : Potaardestraat 74 19

2845

België

Onderwerp akte : Oprichting

Niel

WTC DE BOSSCHEN
 Vereniging zonder winstoogmerk
 
Afdeling I: Naam, zetel, doel, duur
Art. 1: De vereniging draagt de naam “Wielertoeristenclub De Bosschen”, vereniging zonder winstoogmerk. De
naam van de vereniging wordt afgekort als “WTC De Bosschen vzw”.
Art. 2: De zetel van de vereniging is gevestigd in het gerechtelijk arrondissement Antwerpen, te 2845 Niel,
Potaardestraat 74 Bus 19. Deze kan te allen tijde worden gewijzigd door een eenvoudige beslissing van de Raad
van Bestuur, zolang de nieuwe zetel zich in het gewest Vlaanderen bevindt.
Art. 3: Het doel van de vereniging is de leden de gelegenheid te bieden hun fietshobby op een aangename,
veilige, gezonde en georganiseerde manier in groep uit te oefenen. De vereniging is geen onderneming en
beoogt zodanig geen enkele winst en/of stoffelijk voordeel voor haar leden. Zij kan echter wel winstgevende
activiteiten ontplooien zolang deze vallen binnen wat wettelijk toegelaten is en deze een effectieve ondersteuning
bieden aan het bereiken van het vooropgestelde doel van de vereniging.
Art. 4: De vereniging werd opgericht voor onbepaalde termijn. Zij kan echter op elk moment worden ontbonden,
al is hiervoor een beslissing van de Algemene Vergadering vereist.
Afdeling II: De leden
Art. 5: Het aantal leden is niet beperkt, maar mag niet minder dan 4 bedragen.
Art. 6: Nieuwe leden kunnen pas tot de club toetreden na aanvaarding door de Raad van Bestuur. Vooraleer een
beslissing uit te spreken, dienen zij twee à driemaal mee te rijden op zondag en zich akkoord te verklaren met de
statuten en het clubreglement.
Art. 7: De jaarlijks door de leden te betalen bijdrage, wordt vastgesteld door de raad van Bestuur. Er wordt geen
minimum- noch maximumbijdrage voorzien.
Art. 8: Elk lid is gehouden aan de betaling van zijn jaarlijkse bijdrage, binnen de maand na kennisname van de
beslissing van de Raad van Bestuur. Indien dit niet gebeurd, wordt het desbetreffende lid geacht ontslagnemend
te zijn.
Art. 9: Elk lid kan vrijwillig ontslag nemen uit de vereniging. Hiertoe dient het lid een schrijven te richten aan de
Raad van Bestuur. Het ontslag van het lid dient aanvaard te worden op de eerstvolgende vergadering van de
Raad van Bestuur alvorens het ingang vindt.
 Indien de vereniging door het ontslag van desbetreffend lid echter minder leden zou tellen dan door deze
statuten als een minimum omschreven, zal het lid rekening moeten houden met een opzegtermijn van zes
maanden. Deze kan wel worden ingekort bij wederzijdse toestemming tussen de vereniging en het lid in kwestie
van zodra een nieuw lid tot de vereniging is toegetreden.
Art. 10: De Raad van Bestuur houdt zich eveneens het recht voor een lid na onderling overleg te ontslaan
wanneer deze zich niet houdt aan het clubreglement.
Afdeling III: De Algemene Vergadering

 *14302264*

Neergelegd

03-03-2014

0547586378

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
05

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Art. 11: De Algemene Vergadering is samengesteld uit alle leden van de vereniging en is bevoegd voor datgene
bepaald door de wet van 27 juni 1921. Leden die niet aanwezig kunnen zijn, kunnen stemmen door volmacht.
Deze volmacht kan enkel worden gegeven aan een ander stemgerechtigd lid en geen lid mag houder zijn van
meer dan één volmacht.
Art. 12: De Algemene Vergadering moet ten minste één maal per jaar worden bijeengeroepen. De datum wordt
vastgelegd door de Raad van Bestuur. Behoudens hetgeen hierna wordt bepaald zijn de wijze van oproeping en
de werking van de algemene vergadering geregeld volgens de artikelen 5 tot 8, 12, 20 en volgende van de wet
van 27 juni 1921. Alle leden moeten ten minste 8 dagen voor deze vergadering worden opgeroepen. Dit
geschiedt per gewone of elektronische post en met vermelding van de volledige agenda.
Art. 13: De vergadering wordt voorgezeten door de voorzitter van de Raad van Bestuur of, bij diens afwezigheid,
door de ondervoorzitter, of, bij diens afwezigheid, door de oudste aanwezige bestuurder.
 De secretaris van de vereniging is tevens ook secretaris van de Algemene Vergadering. Bij afwezigheid wordt
door de voorzitter een andere secretaris aangesteld. De agenda wordt vastgesteld door de Raad van Bestuur. De
Raad van Bestuur is echter verplicht elk agendapunt dat door een stemgerechtigd lid minimaal 14 dagen voor de
vergadering werd doorgegeven op de agenda te plaatsen. Onderwerpen die niet op de agenda staan kunnen
mede in behandeling worden genomen op voorstel van zowel de voorzitter als de secretaris van de vergadering.
Art. 14: De besluiten worden genomen bij gewone meerderheid van de aanwezige en vertegenwoordigde
stemmen, ongeacht het aantal aanwezigen. Bij staking van stemmen beslist de stem van de voorzitter van de
vergadering.
Art. 15: De notulen van de algemene vergadering worden opgenomen in een ten zetel van de vereniging
gehouden bijzonder register en ondertekend door de voorzitter van de vergadering en de secretaris. Afschriften
en uittreksels worden door de voorzitter en door de secretaris van de Raad van Bestuur ondertekend.
 De besluiten van de Algemene Vergadering worden de leden en belanghebbende niet-leden mondeling of bij
gewone brief ter kennis gebracht, dit alles onverminderd de door de wet voorgeschreven bekendmakingen.
Afdeling IV: Raad van Bestuur
Art. 16: De vereniging wordt bestuurd door een Raad van Bestuur van minimaal 3 en maximaal 10 leden,
dewelke door de Algemene Vergadering worden benoemd. Om tot bestuurder te kunnen worden gekozen, dient
men lid te zijn van de vereniging en minimaal 14 dagen op voorhand per gewone of elektronische post zijn
kandidatuur te hebben ingediend bij de Raad van Bestuur. Deze laatste bepaling geldt niet voor uittredende
bestuurders.
 Een benoeming tot bestuurder geldt voor een periode van drie jaar en eindigt van rechtswege door het
verstrijken van deze termijn, overlijden, ontslag, aftreden of afzetting of verlies van het lidmaatschap.
 Iedere bestuurder kan vrijwillig ontslag nemen. Dit gebeurt per gewone of elektronische post gericht aan de
Raad van Bestuur. Ingeval door het ontslag van deze bestuurder het aantal bestuurders zou terugvallen tot
minder dan het in deze statuten bepaalde minimum, dient de bestuurder in kwestie echter een opzegtermijn van
zes maanden in acht te nemen. Deze kan wel worden ingekort bij wederzijdse toestemming tussen de Raad van
Bestuur en de ontslagnemende bestuurder van zodra een ander lid door de Algemene Vergadering als
bestuurder wordt benoemd.
 Een bestuurder kan enkel worden ontslagen door een beslissing van de Algemene Vergadering.
 Benoeming, ontslag, aftreden en afzetting van een bestuurder, zomede elk einde van een mandaat, behalve
indien het mandaat van rechtswege eindigt door het verstrijken van de termijn van het mandaat, moeten binnen
één maand in de bijlage tot het Belgisch Staatsblad worden bekendgemaakt.
 Elke bestuurder die benoemd is om een tussentijds opengevallen mandaat waar te nemen, blijft slechts
bestuurder tot dat mandaat verstreken is. Bestuurders wier mandaat van beperkte duur is, moeten voor het
verstrijken ervan het initiatief nemen om de algemene vergadering te laten bijeenroepen om nieuwe bestuurders
te benoemen. Indien zij in gebreke blijven, zijn zij ertoe gehouden hun opdracht verder te vervullen tot in hun
vervanging is voorzien, onverminderd hun aansprakelijkheid voor de schade die door hun verzuim mocht zijn
veroorzaakt.
 Na benoeming van de bestuurders door de Algemene Vergadering kiest de Raad van Bestuur onder zijn leden
autonoom een voorzitter, secretaris, ondervoorzitter en een penningmeester. Het staat de Raad vrij om, indien er
meer dan 4 bestuurders zijn, extra functies te creëren. Indien er geen 4 bestuurders zijn verkozen, zal er geen
ondervoorzitter worden aangeduid.
Art. 17: De Raad van Bestuur heeft de exclusieve bevoegdheid een clubreglement op te stellen. De Raad beslist
zelf wat hij al dan niet in dit clubreglement opneemt, hij is enkel verplicht hier minimaal de modaliteiten omtrent
kledijverplichting en -restitutie en de hoogte van het lidgeld in op te nemen. Dit clubreglement wordt minimaal één
maal per jaar op een bestuursvergadering besproken en herzien. Bij eventuele wijzigingen worden de leden en
belanghebbende niet-leden hiervan zo spoedig mogelijk bericht. Aangezien dit clubreglement vrij van inzage is, is
elke bepaling uit dit reglement eveneens tegenwerpelijk aan derden.
De Raad is ten slotte bevoegd om de naleving van het clubreglement op te volgen en eventuele sancties te
treffen. Zo heeft de Raad de bevoegdheid om, in het belang van de vereniging, elke actie te ondernemen die hij
nuttig en doeltreffend acht. Voorbeelden hiervan kunnen onder meer schorsing en/of ontslag van leden zijn.
De Raad kan eveneens alle handelingen van beheer en bestuur stellen die hij nodig acht. Hieronder vallen alle
nuttige handelingen en daden van beschikking die niet uitdrukkelijk door deze statuten of de wet werden
voorgehouden aan de Algemene Vergadering. Dit wil zeggen dat de Raad van Bestuur bijvoorbeeld koop- en
verkoopovereenkomsten kan afsluiten.
De Raad kan op eigen verantwoordelijkheid zijn bevoegdheden overdragen aan één van zijn leden. Dit gebeurt
door een uitdrukkelijke beslissing op een vergadering van de Raad.
Door de bestuurders wordt geen persoonlijke verplichting aangegaan betreffende de verbintenissen van de

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
05

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

vereniging. Hun aansprakelijkheid is beperkt tot het vervullen van de hun gegeven opdracht en tot de
tekortkomingen in hun bestuur.
Art. 18: De bankrekening wordt door de penningmeester van de vereniging beheerd. Er wordt eveneens volmacht
verleend aan de voorzitter en de secretaris van de vereniging. Voor betalingen boven � 500 dient de
penningmeester de goedkeuring van de Raad van Bestuur te krijgen. Onder dit bedrag kunnen zowel de
penningmeester als de voorzitter en de secretaris, als volmachthouders, de handelingen stellen die zij nuttig
achten zonder tegenover derden blijk te moeten geven van enige machtiging besluit. Boven dit bedrag is dit wel
steeds vereist. Dit is eveneens steeds vereist voor leden van de Raad van Bestuur die niet in het bezit zijn van
een volmacht.
Art. 19: De briefwisseling wordt beheerd door de voorzitter en wordt voorgelegd op de vergaderingen van de
Raad van Bestuur. Deze is eveneens ter inzage van de leden zo zij dit willen ter gelegenheid van de Algemene
Vergadering.
Art. 19: De Raad van Bestuur wordt tweemaandelijks bijeengeroepen. Extra vergaderingen kunnen worden
bijeengeroepen op vraag van één van de leden van de Raad van Bestuur. Om zulks een buitengewone
vergadering bijeen te roepen, brengt de bestuurder in kwestie zijn collega’s op de hoogte via elektronische post,
met vermelding van alle punten die hij wil bespreken. Tenzij een noodgeval kan worden aangetoond, of bij
unaniem akkoord van de leden van de Raad van Bestuur, dient dit 3 werkdagen op voorhand te gebeuren.
 De vergadering wordt voorgezeten door de voorzitter van de Raad van Bestuur. Indien hij afwezig is, neemt de
ondervoorzitter deze functie waar. Indien geen van beiden aanwezig is, zal de oudste aanwezige bestuurder
deze taak op zich nemen. Beslissingen worden genomen bij gewone meerderheid van stemmen, al dient
minstens de helft van de bestuurders vertegenwoordigd te zijn. Bij staking van stemmen geldt de stem van de
voorzitter van de vergadering als doorslaggevend.
 De notulen van de vergaderingen worden bijgehouden in een daartoe bestemd register, zij worden ondertekend
door de voorzitter en de secretaris van de vergadering. Uittreksels en afschriften worden ondertekend door de
voorzitter en de secretaris van de Raad van Bestuur. Tevens zal een uittreksel van de notulen ter beschikking
worden gesteld van de leden, na het anonimiseren van eventuele persoonlijke informatie.
Afdeling V: Begroting, rekeningen
Art. 20: Het boekjaar van de vereniging loopt van 1 januari tot 31 december. Bij het einde van elk boekjaar sluit
de raad van bestuur de rekeningen van het afgelopen jaar en maakt de begroting voor het volgend jaar op, deze
worden aan de jaarvergadering ter goedkeuring voorgelegd. Het batig saldo vergroot het vermogen van de
vereniging en kan niet als dividend of anderszins aan de leden worden uitgekeerd.
Afdeling VI: Ontbinding, vereffening
Art. 21: In geval van vrijwillige ontbinding benoemt de algemene vergadering, of bij gebreke daarvan de
rechtbank, één of meer vereffenaars, zij bepaalt hun bevoegdheid, alsmede de wijze van vereffening.
Art. 22: In geval van ontbinding worden de activa, na aanzuivering van de schulden, overgedragen aan de
vereniging, stichting of inrichting, die een gelijkaardig doel als deze vereniging nastreeft, zijn er verscheidene
zodanige verenigingen, dan maakt de algemene vergadering een keuze of verdeelt zij de activa naar
goeddunken, zijn er geen, dan worden de goederen overgedragen aan de vereniging, stichting of inrichting,
waarvan het doel het hierboven omschreven doel het meest nabij komt.
Art. 23: Voor alles waarin hier niet uitdrukkelijk is voorzien, blijven de wet van 27 juni 1921 en de gebruiken
inzake de verenigingen van toepassing.
Verkozen Raad van Bestuur:
Voorzitter                 : Dhr. Van Hoeymissen Diederik
 Secretaris                : Dhr. Bosmans Eddy
 Ondervoorzitter       : Dhr. Verelst Siemen
 Penningmeester      : Dhr. Iwens Patrick
 Bestuurslid              : Dhr. Moons Peter
Actief lid :
Dhr. Laureys Peter

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
05

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 


