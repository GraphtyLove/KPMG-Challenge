





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Prosperos vzw

(afgekort) :

Rechtsvorm : Vereniging zonder winstoogmerk

Zetel : Hagebeukweg 15

3020

België

Onderwerp akte : Oprichting

Herent

OPRICHTING
De ondergetekenden (in alfabetische volgorde):
 Ampe Joannes, wonende te Pellenberg
 Christiani Albert Donald, wonend te Oud-Heverlee
 Lovadina Moreno, wonend te Oud-Heverlee
 Van Daele Koenraad, wonend te Herent
 Van Eyck Anna-Maria, wonend te Jodoigne-Souveraine
 Vanschoelant Jozef, wonend te Neerijse
 Vermoesen Veerle, wonend te Leuven
zijn overeengekomen op 3 mei 2014, om in overeenstemming met de Wet van 27 juni 1921 betreffende de
verenigingen zonder winstoogmerk, de internationale verenigingen zonder winstoogmerk en de stichtingen, de
vereniging zonder winstoogmerk "Prosperos" op te richten waarvan de statuten als volgt luiden:
 
STATUTEN
Naam, zetel, doel, duur
Art. 1. De vereniging draagt de naam " Prosperos vzw "
Art. 2. De zetel van de vereniging is gevestigd in Vlaanderen. Heden is hij gevestigd te Hagebeukweg 15, 3020
Herent, in het gerechtelijk arrondissement Leuven.
Art. 3. De vereniging heeft tot doel de kunstbeoefening te bevorderen.
Tot concrete activiteiten waarmee de doelstellingen van de vzw worden verwezenlijkt behoren ondermeer:
 het beschikbaar stellen van vrije ateliers
 het samen beoefenen van kunst
 het aanwenden van alle middelen die de individuele kunstbeoefening kunnen bevorderen
 de bevordering, studie en sensibilisatie van kunst in zijn diverse vormen en toepassingen
 het organiseren van allerhande culturele en ontspanningsactiviteiten ten gunste van de leden zoals
kunstenaarsateliers, tentoonstellingen, tentoonstellingsbezoeken, alsook ten gunste van derden zoals
voordrachten, workshops,uitstappen, enz
 het geven van informatie, voorlichting en het verlenen van hulp aan de leden waar mogelijk, door onderlinge
kritische positieve beoordeling, in een vriendschappelijke sfeer, om aldus te proberen persoonlijke technieken
aan te scherpen, door elkaar te stimuleren tot actieve kunstbeoefening en door open te staan voor opbouwende
kritiek van de medekunstenaars;
 alle initiatieven van leden of bestuursleden die mits goedkeuring door de raad van bestuur, in aanmerking
worden genomen.
De vereniging mag alle handelingen stellen die rechtstreeks of onrechtstreeks verband houden met haar doel
voor zover de winst gebruikt wordt om dit doel te bereiken. Zij kan alle roerende en onroerende goederen die zij
voor het verwezenlijken van haar doel nodig heeft, bezitten of verkrijgen en er alle eigendomsrechten en andere

 *14307057*
Neergelegd
06-08-2014

0558864708

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

8/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

zakelijke rechten op uitoefenen.
Zij kan daartoe alle nuttige rechtshandelingen en daden stellen, en onder meer overeenkomsten sluiten,
personeel aanwerven, contracten ondertekenen, verzekeringspolissen afsluiten, goederen in huur nemen, dit
alles zowel in binnen- als in buitenland.
Zij kan subsidies verwerven, zowel van de overheid als van private instellingen, aan sponsoring doen en
vertegenwoordigers uitzenden in binnen- en buitenland en zelf als vertegenwoordiger optreden.
Art. 4. De vereniging wordt opgericht voor onbepaalde duur. Zij kan slechts ontbonden worden bij beslissing van
de algemene vergadering of indien er geen drie stemgerechtigde leden meer zijn.
 
Leden
Art. 5. De vereniging telt effectieve en toegetreden leden.
Ze zal minstens drie effectieve leden tellen.
De effectieve leden onderschrijven de doelstellingen van de vzw en bezitten de rechten en plichten die hen door
de statuten of het eventueel op te stellen huishoudelijk reglement worden toegekend. Zij hebben stemrecht in de
algemene vergadering. De oprichters zijn de eerste effectieve leden van de vereniging.
De toegetreden leden bezitten uitsluitend de rechten en plichten die hen uitdrukkelijk door de statuten of het
eventueel op te stellen huishoudelijk reglement worden toegekend. Zij hebben geen stemrecht in de algemene
vergadering. De raad van bestuur alsook het dagelijks bestuur kan op door hem te bepalen voorwaarden
deelnemers van een activiteit opnemen als toegetreden leden.
Als effectief lid kunnen enkel natuurlijke personen tot de vereniging toetreden. Elke aanvraag tot lidmaatschap
dient de kandidaat schriftelijk te richten aan de raad van bestuur. Dit schriftelijke verzoek kan gebeuren per brief
of per e-mail. De raad van bestuur beslist vrij over elk verzoek tot toetreding. Zij deelt de kandidaat binnen
redelijke termijn haar beslissing mee.
Art. 6. De verschuldigde bijdrage van de effectieve en toegetreden leden mag niet hoger zijn dan 500 euro. De
raad van bestuur stelt jaarlijks de verschuldigde bijdrage alsook de modaliteiten vast. De bijdrage is opeisbaar
binnen de maand na de kennisgeving van het bedrag ervan door de raad van bestuur aan de leden. Het lidgeld is
één jaar geldig waarbij de einddatum wordt vastgelegd op de laatste dag van de twaalfde volle maand.
Art. 7. Elk effectief lid kan te allen tijde, mits hij er één maand vooraf kennis van geeft, uit de vereniging treden,
doch niet alvorens hij de opeisbaar geworden bijdragen heeft betaald. Het ontslag dient schriftelijk aan de raad
van bestuur ter kennis te worden gebracht. Dit schriftelijke verzoek kan gebeuren per brief of per e-mail aan de
raad van bestuur.
Het effectief lid dat weigert de bijdrage te betalen na twee herinneringen, wordt geacht ontslag te nemen.
Tot uitsluiting van een effectief lid kan alleen door een algemene vergadering worden besloten, met tweederde
meerderheid van de aanwezige en vertegenwoordigde stemmen en nadat het lid is gehoord, althans opgeroepen.
Het lidmaatschap eindigt van rechtswege ingeval het lid overlijdt, failliet, onbekwaam of in staat van verlengde
minderjarigheid wordt verklaard, of onder voorlopig bewind wordt gesteld.
Tot uitsluiting van een toegetreden lid kan door de raad van bestuur of door het dagelijks bestuur worden
besloten, met gewone meerderheid van de aanwezige en vertegenwoordigde stemmen en nadat het lid is
gehoord, althans opgeroepen.
 
Algemene vergadering
Art. 8. De algemene vergadering is samengesteld uit al de effectieve leden en is bevoegd voor hetgeen bepaald
in de wet van 27 juni 1921.
Ieder effectief lid kan schriftelijk volmacht geven aan een ander effectief lid, die het daarbij behorend stemrecht
mag uitoefenen, zonder dat evenwel een lid houder mag zijn van meer dan twee volmachten.
Alle effectieve leden worden per brief of per e-mail ingelicht omtrent datum, plaats en de dagorde ten minste acht
dagen vóór de vergadering.
Art. 9. De algemene vergadering moet ten minste eenmaal per jaar worden bijeengeroepen. Behoudens hetgeen
hierna wordt bepaald zijn de wijze van oproeping en de werking van de algemene vergadering geregeld volgens
de artikelen 5 tot 8, 12, 20 en volgende van de wet van 27 juni 1921.
De algemene vergadering wordt jaarlijks belegd vóór 1 juni.
De agenda wordt vastgesteld door de raad van bestuur en bevat minimum het voorleggen van het jaarverslag
met inbegrip van het financieel verslag en de begroting.
Onderwerpen die niet op de agenda staan, kunnen mede in behandeling worden genomen op voorstel zowel van
de voorzitter als van een effectief lid. De vergadering beslist of het agendapunt wordt aangenomen, naar een
volgende algemene vergadering of naar een gewone vergadering van de raad van bestuur wordt doorgeschoven.
Art. 10. De algemene vergadering is bevoegd voor:
 wijziging van de statuten;
 benoeming en afzetting van bestuursleden;
 goedkeuring van begroting en rekeningen;
 machtiging bevoegdheden raad van bestuur over te dragen aan anderen;
 bestemming van het vermogen bij ontbinding;
 ontbinding van de vereniging.
Het verslag van het voorbije werkjaar wordt vooraf door de raad van bestuur ter goedkeuring voorgelegd. Het
verslag bevat minstens een overzicht van de activiteiten, de werking alsook een financieel verslag met begroting.
Art. 11. De algemene vergadering wordt voorgezeten door de voorzitter van de raad van bestuur of, bij diens
afwezigheid, door de secretaris, of, bij diens afwezigheid, door de oudste van de aanwezige bestuurders.
De voorzitter wijst een secretaris aan ingeval de secretaris van de raad van bestuur afwezig is.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

8/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Art. 12. De besluiten worden genomen bij gewone meerderheid van de aanwezige en vertegenwoordigde
stemmen, ongeacht het aantal aanwezigen. Bij staking van stemmen beslist de stem van de voorzitter van de
vergadering.
Uitzonderingen hierop betreffen :
 uitsluiting van een lid (Art. 7);
 wijziging aan de statuten (Art. 14);
 ontbinding van de vereniging (Art. 15).
Alle beslissingen van de algemene vergadering zijn bindend voor ieder lid.
Bij gelijkheid van stemmen geeft de beslissing van de voorzitter de doorslag.
Art. 13. De notulen.
De notulen van de algemene vergadering worden opgenomen in een ter zetel van de vereniging gehouden
bijzonder register en ondertekend door de voorzitter van de vergadering, de secretaris en de leden die het
wensen. Afschriften en uittreksels van de notulen en het register worden door de voorzitter en door de secretaris
van de raad van bestuur, of door hun vertegenwoordigers, ondertekend.
De besluiten van de algemene vergadering worden de effectieve leden en belanghebbende niet-leden mondeling
of via email of bij gewone brief ter kennis gebracht, dit alles onverminderd de door de wet voorgeschreven
bekendmakingen.
Art. 14. Statutenwijziging:
Om een statutenwijziging door te voeren moeten minstens 2/3 van de aanwezige effectieve leden met de
voorgestelde wijziging akkoord gaan. Leden die volmacht geven worden bij de aanwezige stemgerechtigde leden
gerekend.
Art. 15. Publicatie
Publicatie van het verslag van de algemene vergadering en van de besluiten i.v.m. statutenwijziging, afzetting,
ontslag, benoeming van de bestuursleden en ontbinding der vereniging worden kenbaar gemaakt in de bijlagen
aan het Belgisch Staatsblad, dit binnen één maand na de algemene vergadering.
 
Bestuur
Art. 16. De vereniging wordt bestuurd door een raad van bestuur bestaande uit minimum drie bestuurders die
effectief lid zijn van de vereniging. Zij worden benoemd door de algemene vergadering.
De bestuurders worden benoemd voor een periode van vier jaar en zijn telkens herverkiesbaar voor een nieuwe
termijn. Hun opdracht eindigt van rechtswege door het verstrijken van hun mandaat en eveneens door overlijden,
ontslag, aftreden of afzetting en verlies van het lidmaatschap.
Iedere bestuurder kan vrijwillig ontslag nemen door schriftelijke kennisgeving aan de raad van bestuur. Iedere
bestuurder kan ook te allen tijde door de algemene vergadering ontslagen worden.
Elke bestuurder die benoemd is om een tussentijds opengevallen mandaat waar te nemen, blijft slechts
bestuurder tot dat mandaat verstreken is. Bestuurders wier mandaat van beperkte duur is, moeten voor het
verstrijken ervan het initiatief nemen om de algemene vergadering te laten bijeenroepen om nieuwe bestuurders
te benoemen. Indien zij in gebreke blijven, zijn zij ertoe gehouden hun opdracht verder te vervullen tot in hun
vervanging is voorzien, onverminderd hun aansprakelijkheid voor de schade die door hun verzuim mocht zijn
veroorzaakt.
De raad van bestuur kiest uit zijn leden een voorzitter, een secretaris en een penningmeester. Zij vormen samen
het dagelijks bestuur. De voorzitter en de secretaris zijn automatisch respectievelijk voorzitter en secretaris van
de algemene vergaderingen.
Art. 17. De raad van bestuur leidt de zaken van de vereniging en vertegenwoordigt deze in en buiten rechte. Zij is
bevoegd voor alle aangelegenheden met uitzondering van deze die door de wet of de statuten uitdrukkelijk aan
de algemene vergadering zijn voorbehouden. De raad kan zelf daden van beschikking stellen met inbegrip van,
onder meer, het vervreemden van roerende en onroerende goederen, het hypothekeren, het lenen en uitlenen,
alle handels- en bankverrichtingen, het lichten van hypotheken.
De raad kan zijn bevoegdheid of een gedeelte ervan op zijn verantwoordelijkheid overdragen aan één van de
bestuurders.
Door de bestuurders wordt geen persoonlijke verplichting aangegaan betreffende de verbintenissen van de
vereniging. Hun aansprakelijkheid is beperkt tot het vervullen van de hun gegeven opdracht en tot de
tekortkomingen in hun bestuur.
Art. 18. De raad van bestuur wordt bijeengeroepen door de voorzitter of door twee bestuurders per brief of per e-
mail, met vermelding van de agenda. De vergaderingen worden voorgezeten door de voorzitter en, bij diens
ontstentenis, belet of afwezigheid, door de secretaris, en bij diens ontstentenis, belet of afwezigheid, door de
oudste van de aanwezige bestuurders.
De beslissingen worden bij gewone meerderheid van stemmen genomen; ten minste de meerderheid van de
bestuurders moet aanwezig zijn of geldig vertegenwoordigd. Bij staking van stemmen beslist de stem van de
voorzitter of de stem van diegene die hem vervangt.
Iedere bestuurder kan schriftelijk volmacht geven aan een andere bestuurder, die het daarbij behorend stemrecht
mag uitoefenen, zonder dat evenwel een bestuurder houder mag zijn van meer dan 1 volmacht. De notulen
worden gehouden in een daartoe bestemd register; zij worden ondertekend door de voorzitter en de secretaris
van de desbetreffende vergadering. Uittreksels en afschriften van de notulen en het register worden ondertekend
door de voorzitter en de secretaris van de raad van bestuur ondertekend.
Art. 19. Het dagelijks bestuur, bestaande uit de voorzitter, secretaris en penningmeester van de raad van bestuur,
verzorgt de lopende zaken en de dagelijkse briefwisseling en tekent namens de vereniging alle kwitanties en
ontvangstbewijzen ten aanzien van vervoer, post, bank, spaarkas en alle andere dergelijke ondernemingen of

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

8/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

diensten. Voor dergelijke zaken van dagelijks bestuur volstaat de handtekening van de gedelegeerd bestuurder
aangesteld door de raad van bestuur.
Voor rechtshandelingen die buiten het dagelijks bestuur en de bijzondere opdrachten vallen, is de vereniging
slechts verbonden door de  handtekeningen van twee bestuurders samen, waaronder de gedelegeerd
bestuurder.
De opdracht van de gedelegeerd bestuurder eindigt door overlijden, ontslag, aftreden of afzetting en verlies van
lidmaatschap. De gedelegeerd bestuurder kan vrijwillig ontslag nemen door schriftelijke kennisgeving aan de
raad van bestuur en kan eveneens te allen tijde door de raad van bestuur ontslagen worden.
Art. 20. De aansprakelijkheid van de leden is beperkt tot het bedrag van hun lidgeld.
 
Begrotingen, rekeningen
Art. 21. Het boekjaar van de vereniging loopt van 1 januari tot 31 december. Bij het einde van elk boekjaar sluit
de raad van bestuur de rekeningen van het afgelopen jaar en maakt de begroting voor het volgend jaar op; deze
worden aan de jaarvergadering ter goedkeuring voorgelegd. Het batig saldo vergroot het vermogen van de
vereniging en kan niet als dividend of anderszins aan de leden worden uitgekeerd.
De raad van bestuur zal zonodig een commissaris aanwijzen belast met de verificatie van de rekeningen. Hij
wordt benoemd voor vier jaar en is herkiesbaar.
 
Ontbinding
Art. 22. Vrijwillige ontbinding van de vereniging is alleen mogelijk door de beslissing van 2/3 meerderheid der
aanwezige stemgerechtigde leden. Het besluit tot ontbinding moet niet gemotiveerd worden.
Het ontbindingsbesluit moet de benoeming van een of meer vereffenaars en de bestemming van het vermogen
regelen. Dit moet bekend gemaakt worden in de bijlagen aan het Belgisch Staatsblad.
In geval van ontbinding worden de activa, na aanzuivering van de schulden, overgedragen aan de vereniging,
stichting of inrichting, die een gelijkaardig doel als deze vereniging nastreeft; zijn er verscheidene zodanige
verenigingen, dan maakt de algemene vergadering een keuze of verdeelt zij de activa naar goedvinden; zijn er
geen, dan worden de goederen overgedragen aan de vereniging, stichting of inrichting, waarvan het doel het
hierboven omschreven doel het meest nabij komt.
Huishoudelijk reglement
Art. 23. Een huishoudelijk reglement zal jaarlijks door de raad van bestuur ter goedkeuring aan de algemene
vergadering voorgelegd worden.
Wijzigingen kunnen met een eenvoudige meerderheid van de aanwezige of vertegenwoordigde stemmen
aangebracht worden.
 
Algemeen
Art. 24. Voor alles waarin hier niet uitdrukkelijk is voorzien, blijven de wet van 27 juni 1921 en de gebruiken
inzake de verenigingen van toepassing.
 
DIVERSE BEPALINGEN
Art. 25. Het eerste boekjaar loopt vanaf de datum van oprichting, zijnde 3 mei 2014 tot 31 december 2014.
Art. 26. Het lidgeld voor het jaar van oprichting wordt vastgelegd op 200 euro.
Art. 27. De oprichters kiezen de eerste leden van de raad van bestuur als volgt:
a. voorzitter: Van Daele Koenraad
b. secretaris: Vermoesen Veerle A.P.
c. penningmeester: Lovadina Moreno Vittorio
d. leden: Christiani Albert Donald, Van Eyck Anna-Maria
 
Aldus goedgekeurd door de stichtingsvergadering te Vaalbeek op 3 mei 2014, in twee exemplaren waarvan er
één bewaard wordt op de maatschappelijke zetel van de vereniging te Hagebeukweg 15, 3020 Herent, en
waarvan het andere wordt neergelegd op de Griffie van de Rechtbank van Koophandel te Leuven.

Getekend:
Oprichter 1: 500104-413-39 Ampe Joannes M.L.A.
Bediende, Belg, Sint-Servaasstraat 2, 3212 Pellenberg
Oprichter 2: 490725-451-71 Christiani Albert Donald
Leraar, Belg, Waverse baan 220 D, 3050 Oud-Heverlee
Oprichter 3: 420409-091-64 Lovadina Moreno Vittorio
Gepensioneerd, Italiaan, Boslaan 47, 3050 Oud-Heverlee
Oprichter 4: 640807-087-36 Van Daele Koenraad
Werknemer/Zelfstandige, Belg, Hagebeukweg 15, 3020 Herent
Oprichter 5: 550314-294-74 Van Eyck Anna-Maria
Horeca, Belg, Rue du Baukion 36, 1370 Jodoigne-Souveraine
Oprichter 6: 590104-289-61 Vanschoelant Jozef
Bediende, Belg, Ridderstraat 29, 3040 Neerijse
Oprichter 7: 730217-318-40 Vermoesen Veerle Angèle Petra
                          Maatschappelijk werker, Belg, La Vignette 12, 3000 Leuven-------

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

08
/0

8/
20

14
 - 

An
ne

xe
s 

du
 M

on
ite

ur
 b

el
ge

 


