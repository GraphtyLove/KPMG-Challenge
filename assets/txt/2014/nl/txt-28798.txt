





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Lovindi

(afgekort) :

Rechtsvorm : Vennootschap onder firma

Zetel : Lange Haagstraat 76

1700

België

Onderwerp akte : Oprichting

Dilbeek

Oprichtingsakte Lovindi VOF
Op heden, 18 september 2014, zijn :
1.           Loïc Van Camberg, geboren te Anderlecht op 24/04/1984, wonende te Lange Haagstraat 76, 1700
Dilbeek   enerzijds
2.           Florian Roesems, geboren te Asse op 24/06/1984, wonende te Lumbeekstraat 1 Bus 002, 1700  Sint-
Ulriks-Kapelle  anderzijds
overeengekomen een handelsvennootschap op te richten onder de vorm van een vennootschap onder firma
(VOF), waarvan  statuten als volgt bepalen:
 
HOOFDSTUK I - BENAMING, ZETEL, DUUR
Art. 1 Naam en zetel
De vennootschap is een handelsvennootschap onder de vorm van een vennootschap onder firma, met als naam
Lovindi.
De zetel van de vennootschap is gevestigd te Lange Haagstraat 76, 1700 Dilbeek.
De maatschappelijke zetel kan steeds gewijzigd worden door een eenparige beslissing van de zaakvoerders. Dit
besluit dient in de bijlagen tot het Belgisch Staatsblad bekendgemaakt te worden.
De vennootschap kan, zowel in België als in het buitenland, bestuurs- en uitbatingszetels, agentschappen en
bijhuizen en bureaus inrichten, waar en wanneer zij het nodig acht, bij eenvoudige beslissing van de
zaakvoerders.
Art. 2 Duur
De vennootschap is opgericht voor onbepaalde tijd te rekenen vanaf heden.
Zij kan ontbonden worden bij beslissing van de algemene vergadering.
 
 
HOOFDSTUK II - DOEL
 
Art. 3 Doel
De vennootschap heeft tot doel, zowel in België als in het buitenland, zowel voor eigen rekening als voor
rekening van derden : 
 
-             De in- en uitvoer, de klein- en groothandel en meer algemeen de aan- en verkoop van alle niet-
alcoholische, alcoholische en geestrijke dranken, delicatessen en in de ruimste zin van het woord de hiermee
verbonden artikelen. Dit met inbegrip van de bezorging hiervan. Om dat doel te bereiken kan er voor bepaalde
evenementen overgegaan worden tot het huren en verhuren van een zaal, reclame, PR-activiteiten en andere
verrichtingen die dit doel kunnen bevorderen. Verkoop van de bovengenoemde goederen kan zowel aan
professionelen, particulieren en overheden.

 *14308737*
Neergelegd
27-09-2014

0563377285

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

01
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

-             Groot-en kleinhandel in toebehoren specifiek bestemd voor het uitschenken van wijnen, likeuren,
aperitieven en geestrijke dranken, zoals kurkentrekkers, wijnkoelers, wijnglazen, champagneglazen,...
-             Groot-en kleinhandel in algemene voedingswaren, niet specifiek bepaald
-             De vennootschap kan ook optreden als tussenpersoon in de handel (commissionair)
-             Het uitbaten en laten uitbaten van horeca- en traiteurdienst
-             Het organiseren van allerlei evenementen welke nuttig kunnen zijn voor het hierboven vermelde.
-             Het terbeschikkingstellen van uitbatingsruimten
-             Het inrichten van vertoningen, recreatie- en ontspanningsaangelegenheden
-             Het inrichten van seminaries en congressen
-             Verhuur van divers materieel
-             Advies, bijstand en know-how verlenen in alle domeinen waarin zij competent is zoals marketing,
promotie, design, handel, secretariaat, bedrijfs- en financieel beheer en al wat daarmede rechtstreeks of
onrechtstreeks verband houdt
 
Dit alles in de meest uitgebreide betekenis van de termen.
De vennootschap kan bovendien alle werkzaamheden en rechtshandelingen, hierin begrepen alle financiële,
roerende en onroerende verrichtingen, verrichten die van aard zijn om de verwezenlijking van haar doel
rechtstreeks of onrechtstreeks te bevorderen.
De vennootschap mag daarenboven belangen nemen, hetzij door deelneming, inbreng of elk andere wijze in alle
vennootschappen, ondernemingen of groeperingen, bestaande of op te richten, zowel in België als in het
buitenland die een aanvullend of soortgelijk doel nastreven, of die van aard zijn de ontwikkeling van haar
onderneming te bevorderen.
Zij kan optreden als bestuurder of vereffenaar in andere vennootschappen.
Zij kan zich borg stellen voor derden, zaakvoerders en vennoten. Zij kan hun eveneens leningen, voorschotten en
kredieten toestaan behoudens de wettelijke beperkingen ter zake.
Kortom, zij mag alles doen wat verband houdt met bovengenoemd doel, of wat van aard is de verwezenlijking
ervan te bevorderen.
Het doel van de vennootschap kan enkel gewijzigd worden bij besluit van een buitengewone algemene
vergadering genomen met unanimiteit.
 
 
HOOFDSTUK III - VENNOTEN, KAPITAAL EN AANDELEN
 
Art. 4  Vennoten
De vennoten zijn:
-             De heer Van Camberg Loïc
-             De heer Roesems Florian
Zij zijn onbeperkt en hoofdelijk aansprakelijk voor alle vennootschapsschulden.
De vennoten verbinden zich ertoe geen zelfstandige activiteiten uit te oefenen die op enige manier concurrerend
zijn aan die van de vennootschap.
 
Art. 5 Kapitaal
Het maatschappelijk kapitaal van de vennootschap bedraagt tweeduizend (2.000,00) euro en is verdeeld in
honderdtwintig (120) aandelen, waar door de oprichters als volgt wordt ingeschreven :
- De heer Van Camberg Loïc, voornoemd, bij wijze van storting ten belope van duizend (1000,00) euro in ruil
voor zestig (60) aandelen.
- De heer Roesems Florian, voornoemd, bij wijze van storting ten belope van duizend (1000,00) euro in ruil
voor zestig (60) aandelen.
Art. 6 Aandelen
Het maatschappelijk kapitaal is vertegenwoordigd door honderdtwintig (120) aandelen zonder vermelding van de
nominale waarde. Elk aandeel moet steeds volledig volstort zijn.
De vennoten mogen hun rechten in de vennootschap slechts mits voorafgaande schriftelijke instemming van alle
medevennoten overdragen.
 
Art. 7 Aandelenregister
De aandelen zijn op naam en voorzien van een volgnummer. Een aandelenregister wordt bijgehouden op de
zetel van de vennootschap, dit register bevat:
- de nauwkeurige gegevens betreffende de identiteit van elke vennoot en het aantal aandelen dat hem
toebehoort;
- de gedane stortingen;
- de overdrachten van aandelen met hun datum, gedagtekend en ondertekend door de overdrager en de
overnemer (of hun gevolmachtigden) in geval van overdracht onder de levenden en gedagtekend en ondertekend
door de zaakvoerder en de rechtsverkrijgenden in geval van overgang wegens overlijden.
Het eigendom van een aandeel op naam wordt bewezen door de oprichtingsakte en de akte van
kapitaalverhoging en ook, na overdracht of overgang wegens overlijden, door de inschrijving in het
aandelenregister.
Overdrachten en overgang wegens overlijden gelden ten aanzien van de vennootschap en aan derden pas vanaf
de datum van de inschrijving in het aandelenregister.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

01
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

              
Art. 8 Overdracht van aandelen
De vennoten komen uitdrukkelijk overeen zich te houden aan de verkoopvoorwaarden van aandelen zoals die
bedongen zijn in deze statuten. Zij zullen steeds onderling een recht van voorkoop respecteren. Concreet
betekent dit dat zij hun aandelen aanbieden aan hun medevennoten alvorens deze aandelen aan derden aan te
bieden.
De wil tot verkoop wordt per aangetekende brief te kennen gegeven aan de medevennoten. De medevennoten
beschikken over een termijn van 1 maand om af te zien van hun recht tot voorkoop. Indien er binnen de gestelde
termijn van 1 maand geen reactie komt van de medevennoten betekent dit dat zij hun recht tot voorkoop zullen
uitoefenen.
Als geen vennoot zijn recht tot voorkoop gebruikt dan mag de vennoot die wil verkopen zijn aandelen te koop
aanbieden aan derden, rekening houdende met de bepalingen vermeld in art. 6 en art. 8bis van deze statuten.
 
Art. 8bis Toelating
Een persoon kan slechts als vennoot toegelaten worden op voorwaarde dat zijn kandidaatstelling aanvaard wordt
met unanimiteit der stemmen van de medevennoten. Kandidaat-vennoten dienen steeds de vereiste kwalificaties
te hebben om met de overige vennoten aan de gezamenlijke beroepsuitoefening deel te nemen. De algemene
vergadering is niet gehouden, ingeval de aanvaarding wordt geweigerd, haar beslissing te rechtvaardigen.
 
 
HOOFDSTUK IV - BESTUUR EN VERTEGENWOORDIGING
 
Art. 9  Zaakvoerders
De vennootschap wordt bestuurd door één of meer zaakvoerders, die al dan niet vennoot dienen te zijn van de
vennootschap. Tot zaakvoerders worden voor onbepaalde duur benoemd:
-             De heer Van Camberg Loïc
-             De heer Roesems Florian
Zij verklaren hun opdracht te aanvaarden onder de bevestiging dat zij niet werden getroffen door enige maatregel
die zich hiertegen zou verzetten. Het mandaat van zaakvoerder is al dan niet bezoldigd, tenzij de algemene
vergadering anders beslist.
Zowel de benoeming als het ontslag van een zaakvoerder moet bekendgemaakt worden in de bijlagen bij het
Belgisch Staatsblad.
 
Art. 10 Bestuursbevoegdheid, vertegenwoordigingsmacht en  twee handtekeningen—clausule
De zaakvoerders zijn bevoegd om alle handelingen van intern bestuur te verrichten die nodig of dienstig zijn tot
verwezenlijking van het doel van de vennootschap. Uitzondering wordt gemaakt voor die handelingen waarvoor
alleen de algemene vergadering bevoegd is.
De enige zaakvoerder vertegenwoordigt alleen de vennootschap in en buiten rechte. Indien er twee of meer
zaakvoerders zijn, vertegenwoordigen zij elk afzonderlijk de vennootschap voor verbintenissen aangegaan in
naam van de vennootschap tot een bedrag van 2.000 euro.
Twee handtekeningen-clausule :
De vennootschap onder firma, VOF Lovindi, zal voor verrichtingen hoger dan 2.000 euro slechts verbonden zijn
tegenover derden door de handtekening van alle zaakvoerders.
De zaakvoerder kan ook gevolmachtigden van de vennootschap aanstellen. Hij mag enkel bijzondere en
beperkte volmachten voor bepaalde of een reeks bepaalde rechtshandelingen toekennen.
 
 
HOOFDSTUK V - TOEZICHT
 
Art. 11. Controle
Het toezicht van de vennootschap wordt uitgeoefend door de vennoten. Iedere vennoot bezit het recht van
onderzoek en toezicht op de verrichtingen van de vennootschap. Dit houdt in dat hij inzage mag nemen in al de
boeken, de briefwisseling, de processen-verbaal en algemeen in al de geschriften van de vennootschap.
 
 
HOOFDSTUK VI - ALGEMENE VERGADERING
 
Art. 12 Bijeenroeping en agenda
De gewone algemene vergadering, ook de jaarvergadering genoemd zal jaarlijks bijeengeroepen worden op de
eerste maandag van de maand mei, om 19 uur, op de maatschappelijke zetel behoudens afwijkende vermelding
in de uitnodiging. De vergadering zal op de eerstvolgende werkdag gehouden worden, indien die dag een
wettelijke feestdag is.
De agenda van de jaarvergadering omvat minstens: de bespreking en de goedkeuring van de jaarrekening, de
bestemming van de winst en de kwijting aan de zaakvoerder(s).
Te allen tijde kan een vergadering worden bijeengeroepen om over een wijziging van de statuten of over andere
punten te beraadslagen en te besluiten.
De oproeping, met vermelding van de agenda, geschiedt bij gewone brief en wordt toegezonden aan de
vennoten ten minste acht dagen voor de vergadering..

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

01
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

 
Art. 13 Besluitvorming
Er wordt gestemd per aandeel, waarbij elk aandeel recht geeft op één stem
Een vennoot kan zich niet door een andere vennoot laten vertegenwoordigen. In de vergadering worden de
besluiten genomen bij gewone meerderheid van stemmen. Bij wijziging van de statuten of in geval van ontbinding
is de unanimiteit van de stemmen vereist.
              
            HOOFDSTUK VII - BOEKJAAR, JAARREKENING
 
Art. 14 Boekjaar
Het boekjaar van de vennootschap loopt van één januari tot eenendertig december van ieder jaar.
In afwijking hiervan neemt het eerste boekjaar een aanvang op 01/10/2014 en eindigt het op 31/12/2015
 
Art. 15 Jaarrekening
De rekeningen van de vennootschap zullen jaarlijks opgesteld worden overeenkomstig de wetsbepalingen. Op
het einde van elk boekjaar worden de boeken afgesloten en maakt de zaakvoerder de jaarrekening op. Op
voorstel van de zaakvoerder beslist de algemene vergadering welke bestemming er gegeven zal worden aan het
resultaat.
 
HOOFDSTUK VIII - ONTBINDING EN VEREFFENING
 
Art. 16 Ontbinding
Bij vrijwillige ontbinding van de vennootschap of bij ontbinding door de wet voorzien zal de vereffening gedaan
worden door één of meer vereffenaars, aangesteld door de algemene vergadering met unanimiteit van de
stemmen.
De vereffenaars zijn bevoegd tot alle verrichtingen vermeld in de artikelen 186-190 van het Wetboek van
Vennootschappen, tenzij de algemene vergadering met unanimiteit van stemmen anders besluit.
Het nettovermogen zal worden toebedeeld aan de vennoten à rato van het aantal aandelen. Het eventuele
nettoverlies zal volgense dezelfde verhouding verdeeld worden onder de vennoten.
 
Artikel 17. Overlijden van een vennoot
In geval van overlijden van een vennoot zal de vennootschap niet van rechtswege ontbonden zijn. Bij overlijden
of uittreding van een vennoot, wordt de vennootschap verdergezet tussen de overblijvende vennoten.
Ongeacht het voormelde zal de vennootschap steeds van rechtswege ontbonden zijn indien er op een bepaald
ogenblik minder dan twee vennoten zijn.
 
HOOFDSTUK XIV – TOEPASSELIJKE BEPALINGEN
Artikel 18. Toepasselijke bepalingen
Voor al wat niet voorzien is in deze statuten wordt verwezen naar de ter zake geldende wettelijke bepalingen en
in het bijzonder naar het Wetboek van Vennootschappen.
HOOFDSTUK XV – VOLMACHT
Artikel 19. Volmacht
De oprichters verlenen bijzondere volmacht aan de heer Dimitri Ruelle, zaakvoerder van FiCo Boekhouding &
Fiscaliteit, met zetel te Hendrik Vanhouchestraat 32, 1600 Sint-Pieters-Leeuw, met ondernemingsnummer BE
0846.294.613 evenals zijn eventuele medewerkers, aangestelden en lasthebbers, om, met mogelijkheid tot
indeplaatsstelling, alle nuttige of noodzakelijke formaliteiten te vervullen  aangaande deze vennootschap met
betrekking tot Kruispuntbank der Ondernemingen, administratie der belastingen, vergunningen of andere
overheidsdiensten.
 
Deze onderhandse akte werd opgesteld in 4 exemplaren.
Elke partij verklaart een exemplaar te hebben ontvangen.
Opgemaakt te Dilbeek, op 18 september 2014
Aldus de oprichters-vennoten,
 
 
 
De heer Van Camberg Loïc                                                                      De Heer Roesems Florian
Vennoot & zaakvoerder                                                                           Vennoot & zaakvoerder
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

01
/1

0/
20

14
 - 

An
ne

xe
s 

du
 M

on
ite

ur
 b

el
ge

 


