





























Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Luik B In de bijlagen bij het Belgisch Staatsblad bekend te maken kopie
na neerlegging ter griffie van de akte

Ondernemingsnr :

Benaming (voluit): Pollock

Rechtsvorm : Besloten vennootschap met beperkte aansprakelijkheid

Zetel : 9000 Gent, Nieuwevaart 118 bus E001
(volledig adres)

Onderwerp(en) akte: Oprichting
Er blijkt uit een akte opgemaakt door Pieter Van Hoestenberghe, geassocieerd notaris te Jabbeke, lid van de 
maatschap “Van Hoestenberghe, Dewagtere & Dewagtere”, op  28.3.2014,
dat er door : 
1. De heer D'HONDT, Jeroen Johanna Peter, ongehuwd, geboren te Brugge op 09/06/1981, 
ongehuwd en verklarend een verklaring van wettelijk samenwonen te hebben afgesloten met mevrouw Benoot 
Charlotte, wonend te 9050 Gent, Gentbrugge, Auguste Van Ooststraat 19.
2. De besloten vennootschap "VAN DEN BERG GROEP B.V. ", met maatschappelijke zetel te 2901 
BK Capelle aan den Ijssel, Elandstraat 91, rechtspersonenregister 0.548.927.948.
Alhier vertegenwoordigd door de besloten vennootschap “MR. JEROEN VAN DEN BERG HOLDING B.V.”, 
met maatschappelijke zetel te 2901 BK Capelle aan den Ijssel, Elandstraat 91, alhier vertegenwoordigd door 
haar zaakvoerder, de heer VAN DEN BERG, Jeroen, gehuwd, geboren te Capelle aan den Ijssel op 
04/12/1964, van Nederlandse nationaliteit, wonende te  Nederland, 2925 ES Krimpen aan den Ijssel, 
Burgemeester Lepelaarssingel 7.
een besloten vennootschap met beperkte aansprakelijkheid werd opgericht met de naam “POLLOCK”.

Uittreksel betreffende inschrijving en volstorting van het kapitaal : 
Inschrijving en volstorting
Het geheel geplaatste maatschappelijk kapitaal is vastgesteld op 18.600 euro verdeeld in 100 aandelen zonder 
aanduiding van nominale waarde.  Er werd door de oprichters op de 100 aandelen onmiddellijk in geld (op een 
bijzondere rekening onder nummer BE88 1030 3349 1441) ingetekend, tegen de prijs van  honderd 
zesentachtig euro nul eurocent (186,00 EUR) per aandeel, als volgt: - de heer D’Hondt Jeroen, voornoemd,
schrijft in op 50 aandelen, voor een bedrag van negenduizend driehonderd euro nul eurocent (€ 9.300,00), en 
betaalt deze aandelen af in gelijke mate en in het totaal tot beloop van drieduizend honderd euro nul eurocent 
(€ 3.100,00); - de besloten vennootschap naar Nederlands recht “Van den Berg Groep B.V.”, voornoemd,
schrijft in op 50 aandelen, voor een bedrag van negenduizend driehonderd euro nul eurocent (€ 9.300,00), en 
betaalt deze aandelen af in gelijke mate en in het totaal tot beloop van drieduizend honderd euro nul eurocent 
(€ 3.100,00).

UITTREKSEL UIT DE STATUTEN : 

HOOFDSTUK I.  VORM – NAAM – ZETEL – DOEL - DUUR
Artikel 1. Vorm - naam
De vennootschap neemt de vorm aan van een Besloten vennootschap met beperkte aansprakelijkheid.
Zij draagt de naam Pollock.
De volledige en afgekorte benaming kunnen samen of afzonderlijk worden gebruikt.
Artikel 2. Maatschappelijke zetel
De zetel van de vennootschap is gevestigd te 9000 Gent, Nieuwevaart 118 E/001.
Hij kan worden overgebracht naar om het even welke plaats in het tweetalig gebied van het Brussels 
Hoofdstedelijk Gewest of in het Nederlandse taalgebied en, mits naleving van de taalwetgeving, in het Franse 
of Duitse taalgebied, door een eenvoudige beslissing van het bestuursorgaan, dat alle machten krijgt om op 
authentieke wijze de statutenwijziging die eruit voortvloeit, te doen vaststellen.
De vennootschap kan, bij enkel besluit van het bestuursorgaan, administratieve zetels, agentschappen, 
werkhuizen, stapelplaatsen en bijkantoren vestigen in België of in het buitenland.

Griffie 

Voor-
behouden 

aan het 
Belgisch 

Staatsblad

Mod PDF 11.1

 *14303399*

Neergelegd

03-04-2014

0549989208

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
07

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



Artikel 3. Maatschappelijk doel
De vennootschap heeft tot doel, zowel in België als in het buitenland, voor eigen rekening of voor rekening 
van derden, of door deelname van dezen :
-het uitvoeren van grond – en chapewerken;
-het leveren en plaatsen van gepolierde en geslepen beton – en kunststofvloeren;
-het voor eigen rekening aanleggen, oordeelkundig uitbouwen en beheren van een onroerend vermogen; alle 
verrichtingen met betrekking tot onroerende goederen en onroerende zakelijke rechten, zoals de aan- en 
verkoop, de bouw, de verbouwing, de binnenhuisinrichting en decoratie, de huur en verhuur, de ruil, de 
verkaveling, en, in het algemeen, alle verrichtingen die rechtstreeks of onrechtstreeks betrekking hebben op het 
beheer of het productief maken van onroerende goederen of onroerende zakelijke rechten;
-het aanleggen, het oordeelkundig uitbouwen en beheren van een roerend vermogen; alle verrichtingen met 
betrekking tot roerende goederen en rechten, van welke aard ook, zoals de aan- en verkoop, de huur en 
verhuur, de ruil, in het bijzonder het beheer en de valorisatie van alle verhandelbare waardepapieren, aandelen, 
obligaties en staatsfondsen.
Zij heeft in het algemeen de volle rechtsbekwaamheid om alle handelingen en verrichtingen te voltrekken die 
rechtstreeks of onrechtstreeks verband houden met haar maatschappelijk doel of die van die aard zouden zijn 
dat zij de verwezenlijking van dit doel, rechtstreeks of onrechtstreeks, geheel of ten dele vergemakkelijken.
Zij kan belangen nemen door associatie, inbreng, fusie, financiële tussenkomst of op gelijk welke andere wijze, 
in alle vennootschappen, verenigingen of ondernemingen met een identiek, gelijklopend of samenhangend doel 
met het hare, of die van aard kunnen zijn de ontwikkeling van haar onderneming te begunstigen of een bron 
van afzetten te vormen. 
Wanneer bepaalde handelingen zouden onderworpen zijn aan voorafgaande voorwaarden inzake de toegang tot 
het beroep, zal de vennootschap haar optreden, wat betreft deze handelingen, aan de vervulling van deze 
voorwaarden ondergeschikt maken.
Artikel 4. Duur
De vennootschap wordt opgericht voor een onbeperkte duur.
HOOFDSTUK II : GEPLAATST KAPITAAL
Artikel 5. Maatschappelijk kapitaal
Bij de oprichting, is het geplaatst kapitaal vastgesteld op achttienduizend zeshonderd euro nul eurocent 
(18.600,00 EUR).
Het kapitaal wordt vertegenwoordigd door honderd (100) aandelen met stemrecht, zonder vermelding van 
nominale waarde, met een fractiewaarde van een/honderdste (1/100ste) van het maatschappelijk kapitaal.
Artikel 6. Stortingsplicht
Wanneer het kapitaal niet volledig is volgestort, kan het bestuursorgaan zelfstandig beslissen over de 
opvragingen van stortingen door de vennoten, op voorwaarde van gelijke behandeling van deze vennoten.
Het bestuursorgaan kan de vennoten toelaten hun aandelen vervroegd te volstorten; in dat geval bepaalt het de 
eventuele voorwaarden waaronder deze vervroegde betalingen worden toegelaten. Deze worden beschouwd als 
voorgeschoten gelden.
Elk ingevorderde betaling wordt aangerekend op het geheel van de aandelen waarvan de vennoot titularis is.
De vennoot die na een aanmaning van één maand, betekend bij aangetekende brief, achterstaat met zijn 
stortingen, zal een interest berekend op de wettelijke interest, verhoogd met twee ten honderd per jaar, moeten 
betalen ten bate van de vennootschap te rekenen vanaf de dag der eisbaarheid der stortingen.
Het bestuursorgaan kan bovendien, nadat een tweede aangetekend schrijven gedurende een maand 
onbeantwoord is gebleven, de uitsluiting van de in gebreke gebleven vennoot uitspreken en zijn aandelen doen 
verkopen aan een andere vennoot of desgevallend aan een derde die werd goedgekeurd overeenkomstig deze 
statuten, tegen een prijs die wordt bepaald door een in gemeen overleg aangewezen deskundige of, bij gebrek 
aan overeenstemming, door de voorzitter van de rechtbank van koophandel die uitspraak doet zoals in 
kortgeding op verzoek van de meest gerede partij, waarbij alle procedure- en expertisekosten voor de helft ten 
laste van de overdrager en voor de helft ten laste van de overnemers zijn, evenredig aan het aantal verworven 
aandelen dat zij hebben verworven indien er meerdere overnemers zijn.
De netto opbrengst van deze verkoop wordt aangerekend op hetgeen verschuldigd is door de in gebreke 
gebleven vennoot; hij zal in voorkomend geval instaan voor het verschil of genieten van het overschot.
De overdracht van de aandelen zal worden opgetekend in het aandelenregister door de in gebreke gebleven 
vennoot, of bij diens ontstentenis, door het bestuursorgaan binnen acht dagen na de aanmaning die hem 
aangetekend werd toegestuurd.
De uitoefening van het stemrecht verbonden aan de aandelen waarop de stortingen niet werden uitgevoerd, 
wordt geschorst zolang de behoorlijk opgevraagde en opeisbare stortingen niet zijn geschied.
In geval van een enige vennoot-zaakvoerder, bepaalt deze laatste vrij, naargelang de behoeften van de 
vennootschap en op door hem bepaalde tijdstippen, de later door hem uit te voeren stortingen op de in geld 
onderschreven en niet geheel volgestorte aandelen.
Artikel 7. Kapitaalverhoging in geld – Recht van voorkeur
Bij kapitaalverhoging door inbreng in geld, worden de nieuwe aandelen het eerst aangeboden aan de vennoten 
naar evenredigheid van het gedeelte van het kapitaal dat hun aandelen vertegenwoordigen.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
07

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



Zij kunnen hun recht van voorkeur uitoefenen gedurende een termijn van ten minste vijftien dagen te rekenen 
van de dag van de openstelling van de intekening. 
De opening van de intekening met voorkeurrecht en het tijdvak waarin dat recht kan worden uitgeoefend, 
worden bepaald door de algemene vergadering en worden ter kennis gebracht van de vennoten bij aangetekend 
schrijven. Wordt dit recht niet geheel uitgeoefend, dan worden de overblijvende aandelen eerst aangeboden aan 
de andere vennoten, die hun recht van voorkeur volledig hebben uitgeoefend, naar evenredigheid van het deel 
van het kapitaal dat door hun aandelen wordt vertegenwoordigd. Er wordt op dezelfde wijze te werk gegaan tot 
de kapitaalverhoging volledig is geplaatst of tot geen enkele vennoot nog van deze mogelijkheid gebruik 
maakt.
Op de aandelen waarop niet werd ingeschreven zoals hierboven bepaald, kan worden ingeschreven door  de 
personen waaraan, overeenkomstig deze statuten, de aandelen vrij mogen overgedragen worden of derden met 
instemming van ten minste de helft van de vennoten die ten minste drie vierden van het kapitaal 
vertegenwoordigen. 
HOOFDSTUK III. EFFECTEN
Artikel 8. Ondeelbaarheid van de effecten
De effecten zijn ondeelbaar.
De vennootschap erkent maar één eigenaar voor elk effect, wat de uitoefening van de aan de vennoten 
toegekende rechten betreft.
Indien het effect toebehoort aan verscheidene eigenaars, heeft de vennootschap het recht de uitoefening van de 
aan het effect verbonden rechten te schorsen totdat een enkele persoon wordt aangewezen als eigenaar van het 
aandeel tegenover de vennootschap.
In geval van splitsing van het eigendomsrecht van een aandeel, dan worden de eraan verbonden rechten 
uitgeoefend door de vruchtgebruiker.
Artikel 9. Overdracht van aandelen
I. OVERDRACHT ONDER LEVENDEN
Behoudens andersluidende overeenkomst tussen partijen en behoudens wettelijke uitzonderingen in het 
Wetboek van vennootschappen voorzien, zijn alle overdrachten van aandelen of andere effecten die recht 
geven op de verkrijging van aandelen en de daaraan verbonden lidmaatschapsrechten, onderworpen aan een 
voorkooprecht en goedkeuringsvoorwaarde, ten voordele van de overige aandeelhouders, met uitzondering van 
de overdracht onder levenden aan een medevennoot.
Met aandelenoverdracht in de zin van het vorig lid, wordt naast een eigendomsoverdracht ten bezwarende of 
ten kosteloze titel ook de vestiging van een zakelijk recht, zoals vruchtgebruik of pand bedoeld.
A. PROCEDURE VOORKOOPRECHT
De uitoefening van het voorkooprecht wordt als volgt georganiseerd :
Eerste ronde
1/ De vennoten mogen hun aandelen niet aan een derde, noch geheel, noch gedeeltelijk overdragen, zonder ze 
voorafgaandelijk te koop te hebben aangeboden aan de overige vennoten.
2/ Daartoe deelt de vennoot die het geheel of een deel van zijn aandelen wil overdragen, hierna genoemd de
kandidaat-overdrager, aan de overige vennoten bij aangetekend schrijven mee : de vermelding van het aantal 
aandelen, alsmede de nummers van de aandelen die hij wenst over te dragen, de voorgestelde prijs per aandeel, 
in voorkomend geval, de naam, voornaam en woonplaats of zetel van de kandidaat-overnemer(s) alsook alle 
andere voorwaarden van de voorgestelde overdracht.
3/ Dit aangetekend schrijven moet, in voorkomend geval, mede ondertekend worden door de kandidaat-
overnemer(s) en geldt, gedurende de ganse verkoopperiode als een onherroepelijk verkoopaanbod van de 
kandidaat-overdrager in voordeel van de overige vennoten, betreffende de aandelen, de prijs en voorwaarden, 
zoals vermeld in het schrijven.
4/ De overige vennoten hebben een voorkooprecht op deze aandelen, aan de aangeboden prijs en voorwaarden. 
Dit voorkooprecht moet noodzakelijkerwijze uitgeoefend worden op de totaliteit van de ter verkoop 
aangeboden aandelen, pro rata ieders aandelenbezit.
5/ De overige vennoten beschikken over een termijn van twee maanden vanaf de postdatum van het 
verkoopaanbod door de kandidaat-overdrager, om per aangetekende brief aan de kandidaat-overdrager mede te 
delen of zij al dan niet hun voorkooprecht wensen uit te oefenen.
6/ Bij gebrek aan antwoord binnen de voormelde termijn, worden de betrokken vennoten geacht hun recht van 
voorkoop niet uit te oefenen.
Tweede ronde
7/ Indien het voorkooprecht niet werd uitgeoefend op de totaliteit van de aangeboden aandelen, komt dit recht 
toe aan de overige vennoten die reeds van hun voorkooprecht gebruik hebben gemaakt.
8/ Daartoe zal de kandidaat-overdrager de vennoten die hun voorkooprecht uitgeoefend hebben gedurende de 
eerste ronde, op de hoogte brengen per aangetekend schrijven binnen een periode van acht dagen na het 
verstrijken van de eerste ronde. 
In dit schrijven zal melding gemaakt worden van het aantal aandelen waarvoor nog geen voorkooprecht werd 
uitgeoefend.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
07

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



9/ De betrokken vennoten beschikken over een termijn van één maand vanaf de voornoemde kennisgeving om 
per aangetekende brief aan de kandidaat-overdrager mee te delen op hoeveel aandelen zij hun voorkooprecht 
wensen uit te breiden.
Bij gebrek aan antwoord binnen de voornoemde termijn van één maand van de tweede ronde, worden de 
betrokken vennoten geacht hun voorkooprecht niet uit te breiden.
10/ Indien het voorkooprecht wordt uitgeoefend op een groter aantal aandelen dan aangeboden, wordt de 
uitoefening van het voorkooprecht voor iedere kandidaat-overnemer herleid tot de onderlinge 
aandelenverhouding van de kandidaat-overnemers in de vennootschap.
Resultaat uitoefening voorkooprecht
11/ Binnen de acht dagen na het verstrijken van de tweede ronde, zal de kandidaat-overdrager alle betrokken 
vennoten aangetekend op de hoogte brengen van het uiteindelijke resultaat van de uitoefening van het 
voorkooprecht.
Verkoop en betaling
12/ Indien het voorkooprecht werd uitgeoefend op de totaliteit van de aangeboden aandelen, ontstaat een 
verkoopsovereenkomst tussen de betrokken partijen binnen de drie dagen na de postdatum van de 
aangetekende bevestiging met het resultaat van het voorkooprecht.
Behoudens andersluidende overeenkomst tussen de partijen, zal de betaling van de prijs dienen te gebeuren 
uiterlijk één maand na het totstandkomen van deze verkoopovereenkomst.
Bij gebreke van betaling binnen de voornoemde termijn, zal van rechtswege en zonder ingebrekestelling een 
interest verschuldigd zijn gelijk aan de wettelijke interestvoet, te rekenen vanaf het einde van de termijn van 
betaling tot en met de datum van de werkelijke betaling.
De eigendomsoverdracht van de betreffende aandelen geschiedt van rechtswege op het ogenblik van de 
betaling van de prijs, in afwijking van artikel 1583 van het Burgerlijk Wetboek.
Verval voorkooprecht
13/ Indien het voorkooprecht uitgeoefend werd op minder dan de totaliteit van de aangeboden aandelen, 
vervalt het voorkooprecht in zijn geheel en zal de goedkeuringsclausule, voorzien hierna, in werking treden, 
behoudens andersluidende beslissing tussen partijen.
B. PROCEDURE GOEDKEURINGSRECHT
Indien het voorkooprecht niet uitgeoefend wordt of vervalt ingevolge de niet uitoefening op het totaal aantal 
aangeboden aandelen, dient de kandidaat-overdrager, indien hij de aandelen alsnog wenst over te dragen, de 
goedkeuring tot overdracht te bekomen van de overige vennoten. 
14/ Deze goedkeuring dient hij bij aangetekend schrijven aan te vragen, binnen de acht dagen na het verstrijken 
van de termijn van de tweede voorkoopronde, of in geval tijdens de eerste ronde niemand zijn voorkooprecht 
uitoefent, binnen de acht dagen na het verstrijken van de eerste ronde.
15/ De overige vennoten zullen hun al dan niet toestemming geven binnen de maand na de aanvraag. De 
beslissing moet per aangetekende brief aan de vennoten die aandelen wenst over te dragen, medegedeeld 
worden.
Het niet antwoorden binnen voormelde termijn geldt als weigering.
16/ Ingeval de overdracht geweigerd wordt, is de kandidaat-overdrager vrij om de aandelen over te dragen, 
voor zover :
a/ de overdracht gebeurt aan de prijs en de voorwaarden zoals oorspronkelijk door de kandidaat-overdrager in 
zijn verkoopaanbod voorgesteld;
b/ de overdracht gerealiseerd wordt binnen de maand nadat de weigering van goedkeuring is komen vast te 
staan, hetzij door een negatief antwoord van de overige vennoten, hetzij door het gebrek aan antwoord binnen 
de maand na het verzoek daartoe;
c/ de weigerende vennoten gezamenlijk, voor het verstrijken van de termijn waarbinnen de weigering moet 
meegedeeld worden, niet zelf één of meer kandidaat-overnemer(s) hebben voorgesteld aan de prijs en tegen de 
voorwaarden zoals oorspronkelijk door de kandidaat-overdrager voorgesteld.
De oorspronkelijke kandidaat-verkoper is alsdan verplicht zijn aandelen te verkopen aan de voorgestelde 
kandidaat-overnemer, aan de prijs en voorwaarden  zoals voorgesteld in zijn oorspronkelijk verkoopaanbod.
II. OVERDRACHTEN BIJ OVERLIJDEN
17/ Bij overlijden van een vennoot zullen zijn erfgenamen of legatarissen of rechtsopvolgers ten even welke 
titel, nooit van rechtswege de hoedanigheid van aandeelhouder kunnen verkrijgen.
Zij zullen moeten aanvaard worden in deze hoedanigheid door de algemene vergadering van de overige 
aandeelhouders.
18/ Daartoe is de zaakvoerder gelast met de bijeenroeping van een algemene vergadering binnen twee maanden 
volgend op het overlijden of de kennisname van het overlijden.
Daartoe zullen de erfgenamen een door een Belgische notaris ondertekende erfrechtverklaring moeten 
voorleggen aan de algemene vergadering, waaruit duidelijk blijkt op welke manier de nalatenschap van de 
overleden aandeelhouder wordt vererfd.
19/ Indien zij geweigerd worden als vennoot door de algemene vergadering, rekening houdende met het 
principe van de globaliteit van de goedkeuring, zijn de weigerende vennoten verplicht de betrokken aandelen 
aan te kopen, pro rata hun onderlinge aandelenverhouding of in eender welke verhouding tussen hen te 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
07

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



bepalen, behoudens het recht van de aanvaardende vennoten om alsdan gebruik te maken van hun 
voorkooprecht zoals hiervoor uiteengezet bij overdracht onder levenden.
20/ De algemene vergadering kan haar beslissing tot al dan niet aanvaarding afhankelijk maken van het 
resultaat van de waardering van de aandelen door een deskundige zoals hierna uiteengezet.
In voorkomend geval zal/zullen de zaakvoerder(s) de algemene vergadering opnieuw dienen bijeen te roepen 
binnen de maand na ontvangst van het rapport van de deskundige.
21/ De zaakvoerder zal elke beslissing van de algemene vergadering aangetekend meedelen aan de betrokken 
erfgenamen binnen de acht dagen na de betrokken algemene vergadering.
Waardering bij niet aanvaarding
22/ Behoudens andersluidende schriftelijke overeenkomst tussen partijen, wordt de prijs van de over te dragen 
aandelen bepaald door een deskundige, aangeduid in gemeen overleg tussen de vennoten en de erfgenamen 
binnen de veertien dagen na de algemene vergadering die tot weigering besliste.
Indien partijen geen overeenstemming bereiken omtrent de aanduiding van een deskundige, zal deze worden 
aangeduid door de voorzitter van de rechtbank van eerste aanleg van de plaats waar de vennootschap haar zetel 
heeft, handelend zoals in kortgeding.
In de methode van waardebepaling zal de deskundige minstens rekening dienen te houden met het eigen 
vermogen, de rendementswaarde, de niet-geboekte min- en meerwaarden, de toekomstverwachtingen van de 
vennootschap. Er mag evenwel geen rekening gehouden worden met meer- of minderwaarden die het gevolg 
zouden zijn van een meerderheids- of minderheidsparticipatie.
De deskundige zal zijn rapport aan alle vennoten en aan de zaakvoerder(s) bezorgen binnen de twee maanden 
na zijn aanstelling.
Bij aanstelling van een deskundige worden de kosten en erelonen van de deskundige inclusief de kosten voor 
aanstelling van de deskundige gedragen door de erfgenamen en legatarissen voor de helft en door de overige 
aandeelhouders voor de andere helft.
Betaling
23/ Behoudens andersluidende overeenkomst tussen de partijen, zal de betaling van de prijs dienen te gebeuren 
uiterlijk drie maanden na de waardering van de prijs door de deskundige.
De eigendomsoverdracht van de betreffende aandelen geschiedt van rechtswege op het ogenblik van de 
betaling van de prijs, in afwijking van artikel 1583 van het Burgerlijk Wetboek.
Zolang de aandelen niet volledig betaald zijn worden de eraan verbonden stemrechten geschorst.
Nietigheid - schadevergoeding
24/ De aandelenoverdrachten die met miskenning van de regels voorzien in dit artikel tot stand komen, zijn 
volstrekt nietig, tenzij de miskende partij verkiest af te zien van de nietigheid en de overdracht te bekrachtigen 
mits het bekomen van een schadevergoeding.
Alsdan zal de overtredende partij bij niet naleven van het voorkooprecht of de goedkeuringsregeling een 
forfaitaire schadevergoeding betalen aan de miskende partij gelijk aan de helft van de prijs van de betrokken 
aandelen waarvoor het voorkooprecht of de goedkeuringsregel overtreden werd.
Deze betaling van schadevergoeding zal geschieden binnen de maand na verzoek vanwege de miskende partij 
die eventueel bijkomende schade kan bewijzen en vorderen.
HOOFDSTUK IV. BESTUUR – CONTROLE
Artikel 10. Bestuur
De vennootschap wordt bestuurd door één of meer zaakvoerders, natuurlijke personen of rechtspersonen, al 
dan niet vennoot, benoemd met of zonder beperking van duur. De algemene vergadering die de zaakvoerder(s) 
benoemt bepaalt hun aantal en de duur van hun opdracht.
Artikel 11.  Bevoegdheden - vertegenwoordiging
Als er slechts één zaakvoerder is, is het geheel van de bevoegdheden van de zaakvoerders aan hem toegekend, 
met de mogelijkheid een deel van deze bevoegdheden te delegeren. Voor het afsluiten van overeenkomsten die 
het bedrag van 25.000 euro overschrijden evenals voor het doorverkopen van basisgrondstoffen is het akkoord 
van alle vennoten vereist. Deze bepaling heeft een louter interne werking.
Indien er twee of meer zaakvoerders zijn, vormen deze een college, dat een voorzitter aanstelt en verder 
handelt zoals een raadsvergadering.  Dit zonder dat de voorzitter een doorslaggevende stem heeft.
Iedere zaakvoerder vertegenwoordigt in principe alleen de vennootschap jegens derden en in rechte als eiser of 
als verweerder, behoudens hetgeen hierna bepaald.
Hij kan bijzondere machten toekennen aan elke mandataris.
Ingeval van twee of meer zaakvoerders is met betrekking tot de volgende handelingen evenwel de 
gezamenlijke beslissing (bestuur) en de gezamenlijke vertegenwoordiging (handtekening) van alle 
zaakvoerders vereist voor:
- het afsluiten van overeenkomsten die het bedrag van meer dan vijfentwintigduizend euro nul eurocent 
(25.000,00 EUR);
- het doorverkopen van basisgrondstoffen.
Deze beperking van bevoegdheid kan in beginsel niet worden ingeroepen tegen derden.
Artikel 12. Vergoeding
Indien het mandaat van de zaakvoerder bezoldigd is, dan bepaalt de algemene vergadering, beslissend met 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
07

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



absolute meerderheid van stemmen, het bedrag van deze vaste of evenredige vergoeding. Deze wordt geboekt 
op de algemene kosten, los van alle eventuele representatie-, reis- en verplaatsingskosten.
Artikel 13. Controle van de vennootschap
Wanneer het door de wet vereist is en binnen de wettelijke grenzen, wordt het toezicht op de vennootschap 
toevertrouwd aan één of meerdere commissarissen, benoemd voor een hernieuwbare termijn van drie jaar.
HOOFDSTUK V. ALGEMENE VERGADERING
Artikel 14. Zitting en bijeenroeping
Ieder jaar wordt een gewone algemene vergadering der vennoten gehouden op de maatschappelijke zetel of op 
elke andere plaats aangeduid in de oproeping, op de derde vrijdag van de maand juni, om negentien uur. 
Valt de hierboven bepaalde datum op een wettelijke feestdag dan wordt de algemene vergadering verschoven 
naar de eerstvolgende werkdag.
Bovendien moet(en) de zaakvoerder(s) een buitengewone algemene vergadering bijeenroepen telkenmale het 
belang van de vennootschap het vereist of op aanvraag der vennoten die minstens één vijfde van het kapitaal 
vertegenwoordigen. In dit laatste geval, zullen de vennoten hun verzoek en de agendapunten aangeven. De 
zaakvoerders zullen de algemene vergadering bijeenroepen ten minste vijftien dagen na de aanvraag.
De oproepingen tot een algemene vergadering vermelden de agenda. Zij gebeuren overeenkomstig de wet.
Artikel 15.  Verdaging
Elke gewone, bijzondere of buitengewone algemene vergadering kan door het bestuursorgaan tijdens de zitting 
worden verdaagd met drie weken. Deze verdaging vernietigt de genomen beslissingen niet tenzij de algemene 
vergadering een andersluidende beslissing neemt. De tweede vergadering zal beraadslagen over de overige 
punten op de agenda en beslist definitief. 
Artikel 16. Zittingen – Notulen
§ 1. De algemene vergadering wordt voorgezeten door een zaakvoerder of, indien er geen aanwezig is, door de 
aanwezige vennoot die de meeste aandelen bezit en, in geval van pariteit, door de oudste. De voorzitter zal een 
secretaris aanduiden die niet noodzakelijk vennoot moet zijn. Indien zij dit nuttig acht, duidt de vergadering 
één of meerdere stemopnemers aan.
§ 2. De notulen van de algemene vergadering worden opgetekend op losse bladen die systematisch worden 
geklasseerd in een map die op de maatschappelijke zetel wordt bewaard. Zij worden ondertekend door de 
voorzitter van de zitting en door de vennoten die erom vragen. De uitgiften, afschriften of uittreksels worden 
ondertekend door een zaakvoerder.
De beslissingen echter van de enige vennoot, die handelt in de plaats van de algemene vergadering, worden 
vermeld in een register dat op de zetel van de vennootschap wordt bijgehouden.
Artikel 17. Beraadslagingen
§ 1. Elke vennoot kan aan ieder andere persoon, al dan niet vennoot, door alle middelen van overdracht, een 
schriftelijke volmacht geven om zich laten vertegenwoordigen op de algemene vergadering en daar in zijn 
plaats te stemmen.
§ 2. Behalve in de door de wet bepaalde gevallen, kan de algemene vergadering beslissen welke ook de 
vertegenwoordigde fractie van het kapitaal mag zijn en bij absolute meerderheid van de uitgebrachte stemmen.
§ 3. In geval van opsplitsing van het eigendomsrecht van een aandeel tussen vruchtgebruiker en blote 
eigenaar(s), worden de eraan verbonden stemrechten door de vruchtgebruiker uitgeoefend.
Artikel 18. Schriftelijke algemene vergadering
§1. De vennoten kunnen, binnen de wettelijke grenzen, eenparig en schriftelijk alle besluiten nemen die tot de 
bevoegdheid van de algemene vergadering behoren.
§2. Wat de datering van de jaarvergadering betreft, wordt de datum van de door alle vennoten ondertekende 
beslissing geacht de datum te zijn van de algemene statutaire vergadering, behoudens bewijs van het 
tegendeel op voorwaarde dat de door alle vennoten ondertekende schriftelijke beslissing 20 dagen voor de 
statutaire datum, de vennootschap heeft bereikt. Indien er meerdere exemplaren van het voorstel van 
beslissing werden verstuurd, is de datum van ontvangst van het laatste bepalend voor de datum van de 
beslissing.
De schriftelijke beslissing, al of niet in meerdere exemplaren, wordt aangevuld met een gedateerde en door 
minstens één zaakvoerder ondertekende verklaring dat de door alle vennoten ondertekende beslissing ten 
laatste 20 dagen voor de datum van de algemene statutaire jaarvergadering op de zetel van de vennootschap is 
toegekomen en alle vereiste handtekeningen draagt.
Indien de laatste schriftelijke beslissing niet is toegekomen uiterlijk binnen 20 dagen voor de statutair 
bepaalde dag voor het houden van de jaarvergadering, dan moet(en) de zaakvoerder(s) de algemene 
vergadering bijeenroepen. 
§3. Wat de datering van de bijzondere algemene vergadering betreft, wordt de datum van de door alle 
vennoten ondertekende beslissing geacht de datum te zijn waarop de beslissing is toegekomen op de zetel van 
de vennootschap, behoudens bewijs van het tegendeel. Indien er meerdere exemplaren van voorstel van 
beslissing werden verstuurd, is de datum van ontvangst van het laatste bepalend.
De schriftelijke beslissing, opgenomen in één of meerdere goedgekeurde voorstellen, moet worden aangevuld 
met een gedateerde en door minstens één zaakvoerder ondertekende verklaring dat de door alle vennoten 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
07

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



ondertekende beslissing op de zetel van de vennootschap is toegekomen op de in deze verklaring gemelde 
datum en alle vereiste handtekeningen draagt.
Uit het toegezonden voorstel van schriftelijke beslissing moet blijken of bedoeld is dat alle agendapunten als 
geheel moeten worden goedgekeurd om tot een geldige schriftelijke beslissing te komen, dan wel of voor elk 
agendapunt afzonderlijk de schriftelijke goedkeuring wordt gevraagd.
§4. Het toegezonden voorstel van schriftelijke beslissing kan bepalen dat de goedkeuring op de zetel van de 
vennootschap moet toekomen vóór een welbepaalde datum om in aanmerking te komen voor een geldige 
schriftelijke beslissing. Is de unaniem goedgekeurde schriftelijke beslissing, in één of meerdere exemplaren, 
niet tijdig toegekomen vóór die datum, dan verliezen de ondertekende goedkeuringen elke rechtskracht.
HOOFDSTUK VI.  BOEKJAAR – WINSTVERDELING - RESERVES
Artikel 19. Boekjaar
Het boekjaar van de vennootschap gaat in op één januari en eindigt op eenendertig december van ieder jaar.
Artikel 20. Bestemming van de winst – reserves
Van de jaarlijkse nettowinst, wordt minstens vijf ten honderd (5%) voorafgenomen voor de wettelijke reserve; 
deze voorafname houdt op  verplicht te zijn wanneer het wettelijk reservefonds één tiende van het 
maatschappelijk kapitaal heeft bereikt, maar herleeft indien het reservefonds om enige reden minder dan tien 
procent bedraagt.
De aanwending van het saldo der winsten wordt bepaald door de algemene vergadering, op voorstel van de 
zaakvoerder(s), waarbij elk aandeel recht geeft op een gelijk dividend.
HOOFDSTUK VII. VEREFFENING
Artikel 21. Verdeling van het netto-actief
Na aanzuivering van alle schulden, lasten en kosten van de vereffening of consignatie van de nodige sommen 
om die te voldoen en, indien er aandelen zijn die niet zijn volgestort, na herstelling van het evenwicht tussen de 
aandelen, hetzij door bijkomende volstorting te eisen lastens de niet voldoend volgestorte aandelen, hetzij door 
voorafgaandelijke terugbetalingen te doen in voordeel van die aandelen die in een grotere verhouding zijn 
volgestort, wordt het netto actief verdeeld onder alle vennoten naar verhouding van het aantal aandelen dat zij 
bezitten en worden de goederen die nog in natura voorhanden zijn op dezelfde wijze verdeeld.
HOOFDSTUK VIII : BEPALINGEN VAN TOEPASSING INGEVAL DE VENNOOTSCHAP SLECHTS 
EEN VENNOOT TELT
Artikel 22. Eénhoofdigheid
Alle bepalingen van onderhavige statuten zijn toepasselijk wanneer de vennootschap slechts één vennoot telt in 
zoverre ze niet strijdig zijn met de hierna gestelde regels betreffende de éénhoofdigheid.
Artikel 23. Overdracht van aandelen onder levenden
Tot de overdracht van een geheel of een gedeelte van zijn aandelen wordt door de enige vennoot alleen beslist.
Artikel 24. Overlijden van de enige vennoot zonder overgang van aandelen
Indien de enige vennoot overlijdt en zijn aandelen op geen enkele gerechtigde overgaan, is de vennootschap 
van rechtswege ontbonden en wordt artikel 344 van het wetboek van vennootschappen toegepast.
Artikel 25. Overgang van aandelen wegens overlijden
Het overlijden van de enige vennoot heeft niet tot gevolg dat de vennootschap wordt ontbonden.
Indien de enige vennoot erfgenamen of legatarissen nalaat zijn de beperkingen van de overgang van aandelen 
in eigendom bepaald of toegestaan in artikel 249 van het wetboek van vennootschappen of in deze statuten niet 
van toepassing.
Tot op de dag van de verdeling van de aandelen of tot het afleveren van de legaten met betrekking tot deze 
aandelen worden de aan deze aandelen verbonden rechten uitgeoefend door de regelmatig in het bezit getreden 
of in het bezit gestelde erfgenamen of legatarissen naar evenredigheid met hun rechten in de nalatenschap.
Hij die het vruchtgebruik erft van de aandelen van de enige vennoot oefent de eraan verbonden 
lidmaatschapsrechten (inclusief stemrechten) uit.
Artikel 26. Zaakvoerder - Benoeming
Indien geen zaakvoerder benoemd is heeft de enige vennoot van rechtswege alle rechten en verplichtingen van 
een zaakvoerder. Zowel de enige vennoot als een derde kunnen tot zaakvoerder benoemd worden.
Artikel 27. Ontslag
Indien een derde tot zaakvoerder is benoemd, zelfs in de statuten en zonder beperking van duur, kan deze ten 
allen tijde ontslagen worden door de enige vennoot tenzij hij benoemd is voor een bepaalde duur of voor 
onbepaalde duur mits opzegging.
Artikel 28. Controle
Zolang de vennootschap geen commissaris heeft en een derde zaakvoerder is, oefent de enige vennoot alle 
bevoegdheden van de commissaris uit.
Zolang de enige vennoot ook zaakvoerder is en geen commissaris benoemd werd bestaat geen controle in de 
vennootschap.
Artikel 29. Algemene vergadering
De enige vennoot oefent alle bevoegdheden uit die aan de algemene vergadering toekomen. Hij kan die 
bevoegdheden niet overdragen. Van de besluiten van de enige vennoot worden notulen gemaakt die door hem 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
07

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Voor-
behouden 

aan het 
Belgisch 

Staatsblad

Luik B - Vervolg

worden ondertekend en nadien opgenomen worden in een register dat op de zetel van de vennootschap wordt 
bewaard.
Is de enige vennoot tevens zaakvoerder dan dienen de formaliteiten voor bijeenroeping van de algemene 
vergadering niet te worden nageleefd, onverminderd de verplichting een bijzonder verslag op te maken en in 
voorkomend geval openbaar te maken volgens de voorschriften van de wet.
HOOFDSTUK IX. ALGEMENE BEPALINGEN
Artikel 30. Woonstkeuze
Voor de uitvoering van deze statuten, kiest elke in het buitenland wonende zaakvoerder, obligatiehouder, 
houder van certificaten uitgegeven met medewerking van de vennootschap, vereffenaar of obligatiehouder, 
woonplaats op de maatschappelijke zetel waar alle mededelingen, aanmaningen, dagvaardingen en 
betekeningen hem geldig kunnen worden gedaan als hij geen andere woonplaats heeft gekozen in België voor 
alle betrekkingen met de vennootschap.
Artikel 31. Gerechtelijke bevoegdheid
Voor elk betwisting omtrent de zaken van de vennootschap en de uitvoering van deze statuten, tussen de 
vennootschap, haar vennoten, obligatiehouders of houders van certificaten uitgegeven met medewerking van 
de vennootschap, zaakvoerders, commissarissen en vereffenaars, wordt een exclusieve bevoegdheid toegekend 
aan de rechtbank in wiens rechtsgebied de maatschappelijke zetel is gevestigd, tenzij de vennootschap er 
uitdrukkelijk aan verzaakt.
Artikel 32. Gemeen recht
De bepalingen van het Wetboek van Vennootschappen, waarvan niet geldig zou zijn afgeweken, worden 
geacht te zijn opgenomen in deze statuten, en clausules die strijdig zijn met de dwingende bepalingen van het 
wetboek worden geacht niet te zijn geschreven.
Slot- en (of) overgangsbepalingen
De comparanten nemen eenparig de volgende beslissingen die slechts uitwerking hebben vanaf de neerlegging 
ter griffie van een uittreksel van de oprichtingsakte, in overeenstemming met de wet. 
1. Eerste boekjaar en eerste algemene vergadering
Het eerste boekjaar wordt afgesloten op 31 december 2014.
De eerste algemene vergadering heeft plaats in het jaar 2015.
2. Benoeming van zaakvoerder
De vergadering benoemt als zaakvoerder, voor de duur van de vennootschap: 
- de heer D’Hondt Jeroen, voornoemd, wonende te 9050 Gent, Gentbrugge, Auguste Van Ooststraat 19.
Zijn mandaat wordt niet bezoldigd tenzij de algemene vergadering een andersluidende beslissing neemt.
3. Commissaris
Daar de vennoten van mening zijn dat de vennootschap niet zal beantwoorden aan de wettelijke criteria die 
haar hiertoe verplichten, beslissen de comparanten op dit moment geen commissaris te benoemen. 
4. Volmachten
Accountantskantoor De Baets, burgerlijke vennootschap onder de vorm van een besloten vennootschap met 
beperkte aansprakelijkheid met zetel te 9000 Gent, Kasteellaan 48, BTW BE 0893.962.886 dewelke wordt 
vertegenwoordigd door één van haar aangestelde zaakvoerders of elke andere door hem aangewezen persoon, 
is aangewezen als lasthebber ad hoc van de vennootschap, om alle documenten te ondertekenen en  alle nodige 
formaliteiten te vervullen bij de administratie van de B.T.W., bij het sociale verzekeringsfonds van zijn keuze  
en met het oog op de inschrijving bij de Kruispunt Bank van Ondernemingen, bij het ondernemingsloket van 
zijn keuze, evenals bij alle andere administraties.
Met het oog hierop, heeft de lasthebber ad hoc de bevoegdheid om alle verbintenissen in naam van de 
vennootschap aan te gaan, alle nuttige verklaringen af te leggen en alle documenten te ondertekenen en in het 
algemeen alles te doen wat nuttig en noodzakelijk is voor de uitvoering van het mandaat waarmee hij belast is. 
De comparanten verklaren dat zij de prijs kennen die het ondernemingsloket aanrekent voor haar 
dienstverlening.

VOOR EENSLUIDEND ONTLEDEND UITTREKSEL
Getekend: P. Van Hoestenberghe, geassocieerd notaris te Jabbeke.
Neergelegd samen met een uitgifteB

ijl
ag

en
 b

ij 
he

t B
el

gi
sc

h 
S

ta
at

sb
la

d 
- 

07
/0

4/
20

14
 -

 A
nn

ex
es

 d
u 

M
on

ite
ur

 b
el

ge
 


