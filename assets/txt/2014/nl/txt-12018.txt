





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : gaggarin

(afgekort) :

Rechtsvorm : Vereniging zonder winstoogmerk

Zetel : Sainctelettesquare 4

1000

België

Onderwerp akte : Oprichting

Brussel

 
Statuten vzw gaggarin

Naam, zetel, doel, duur
 
Art. 1. De vereniging draagt de naam "gaggarin", vereniging zonder winstgevend doel
 
Art. 2. De zetel van de vereniging is gevestigd te 1000 Brussel, Square Sainctelette 4, en mag naar elke andere
plaats in België worden overgebracht door een beslissing van de raad van bestuur.
 
Art. 3. De vereniging heeft tot doel de promotie van cultuur en sport en dit op alle niveaus en in de meest
uitgebreide zin.  De promotie gebeurt door middel van communicatie, jeugd- en clubwerking en
informatieverstrekking, onder meer via publicaties en organisatie van culturele en sportieve activiteiten en
ondersteuning of samenwerking met alle mogelijke platformen die de promotie kunnen ondersteunen.
Zij drijft geen nijverheids-, of handelszaken en beoogt niet enig stoffelijk voordeel te verschaffen aan haar leden.
Zij kan alle roerende en onroerende goederen die zij voor het verwezenlijken van haar doel nodig heeft, bezitten
of verkrijgen en er alle eigendomsrechten en andere zakelijke rechten op uitoefenen.
Zij kan daartoe alle nuttige rechtshandelingen en daden stellen, overeenkomsten sluiten, personeel aanwerven,
contracten ondertekenen, met expliciet inbegrip van verzekeringspolissen, goederen in huur nemen, dit zowel in
binnen- als in buitenland.
Zij kan individuele overeenkomsten zowel met privé- als met rechtspersonen afsluiten, om welke redenen ook,
subsidies verwerven, zowel van de overheid als van private instellingen, aan sponsoring doen en
vertegenwoordigers uitzenden in binnen- en buitenland en zelf als vertegenwoordiger optreden.
 
Art. 4. De vereniging werd opgericht voor onbepaalde tijd.
 
 
Leden en lidgelden
 
Art. 5. Het aantal leden is niet beperkt, maar de vereniging mag niet minder dan drie effectieve leden tellen.
De vereniging telt effectieve en niet-effectieve leden.
De niet-effectieve leden bezitten uitsluitend de rechten en plichten die hen uitdrukkelijk door de statuten of het
eventueel op te stellen huishoudelijk reglement worden toegekend. Zij hebben geen stemrecht in de algemene
vergadering.
Als lid kan tot de vereniging toetreden elke natuurlijke persoon of rechtspersoon, evenals openbare besturen, die
door de raad van bestuur als zodanig worden toegelaten.

 *14302582*

Neergelegd

13-03-2014

0547895590

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Wie lid wil worden, dient zijn verzoek om toelating schriftelijk te richten aan de raad van bestuur en schriftelijk zijn
instemming met het doel en de statuten van de vereniging te betuigen of door minstens drie leden van de raad
van bestuur, waaronder de voorzitter, te worden voorgedragen. Aanvaarding van de statuten sluit aanvaarding
van de huishoudelijke reglementen in.
De raad van bestuur beslist vrij over elk verzoek tot toetreding.
De raad van bestuur kan op door hem te bepalen voorwaarden niet-effectieve leden tot de vereniging toelaten.
 
Art. 6. De door de effectieve leden verschuldigde jaarlijkse bijdrage mag niet hoger zijn dan EUR 250.
De raad van bestuur stelt jaarlijks de door de effectieve leden verschuldigde bijdrage vast. Deze bijdrage is door
de raad van bestuur opeisbaar, veertien dagen nadat zij door deze raad is vastgesteld.
De door de niet-effectieve leden verschuldigde jaarlijkse bijdrage mag niet hoger zijn dan EUR 250.
De raad van bestuur stelt jaarlijks de door de niet-effectieve leden verschuldigde bijdrage vast. Deze bijdrage is
door de raad van bestuur opeisbaar, veertien dagen nadat zij door deze raad is vastgesteld.
 
Art. 7. Elk lid kan te allen tijde, mits hij er één maand vooraf kennis van geeft, uit de vereniging treden, doch niet
alvorens hij de opeisbaar geworden bijdragen heeft betaald. Het ontslag dient bij aangetekende brief aan de raad
van bestuur ter kennis te worden gebracht.
Het lid dat weigert de bijdrage te betalen, wordt geacht ontslag te nemen.
Tot uitsluiting van een lid kan alleen door een algemene vergadering worden besloten, met tweederde
meerderheid der aanwezige en vertegenwoordigde stemmen en nadat het lid is gehoord, althans opgeroepen.
Het lidmaatschap eindigt van rechtswege ingeval het lid overlijdt, failliet, onbekwaam of in staat van verlengde
minderjarigheid wordt verklaard, of onder voorlopig bewind wordt gesteld.
Uittredende of uitgesloten leden en de rechtverkrijgenden van overleden leden hebben generlei aanspraak op het
vermogen van de vereniging en kunnen nooit teruggave of vergoeding van gestorte bijdragen, van aanbrengsten
of van andere prestaties vorderen, behoudens hetgeen in deze statuten uitdrukkelijk anders is bepaald.
Het lid dat goederen of waarden aanbrengt kan evenwel bedingen dat het aangebrachte, ingeval de vereniging
ophoudt te bestaan of ingeval het lid van rechtswege of door uitsluiting ophoudt van de vereniging deel uit te
maken, kan worden teruggevorderd.
In geen geval kan een uitgetreden of uitgesloten lid inzage, mededeling of afschrift van rekeningen, verzegeling
van de goederen der vereniging of het opmaken van een inventaris verlangen.
 
 
Bestuur
 
Art. 8. De vereniging wordt bestuurd door een raad van minimum drie bestuurders, die lid zijn van de vereniging.
Zij worden benoemd door de algemene vergadering.
Behalve uittredende bestuurders zijn alleen benoembaar, leden van de vereniging, die door de raad van bestuur
in functie werden voorgedragen, of hun kandidatuur minstens acht dagen vóór de algemene vergadering bij de
raad van bestuur hebben ingediend.
De bestuurders worden benoemd voor vier jaar. Hun opdracht eindigt van rechtswege door het verstrijken van
hun mandaat en eveneens door overlijden, ontslag, aftreden of afzetting en verlies van het lidmaatschap.
De raad van bestuur kan toegevoegde leden aanduiden op basis van hun specifieke bekwaamheden of
specialisaties. Deze toegevoegde leden moeten geen lid zijn van de vereniging. Deze toegevoegde leden
hebben geen stemrecht bij vergaderingen van de raad van bestuur.
Iedere bestuurder kan vrijwillig ontslag nemen door schriftelijke kennisgeving aan de raad van bestuur.
Iedere bestuurder kan ook te allen tijde door de algemene vergadering ontslagen worden.
Benoeming, ontslag, aftreden en afzetting van een bestuurder, zomede elk einde van een mandaat, behalve
indien het mandaat van rechtswege eindigt door het verstrijken van de termijn van het mandaat, moeten binnen
één maand in de bijlage tot het Belgisch Staatsblad worden bekendgemaakt.
Elke bestuurder die benoemd is om een tussentijds opengevallen mandaat waar te nemen, blijft slechts
bestuurder tot dat mandaat verstreken is. Bestuurders wier mandaat van beperkte duur is, moeten voor het
verstrijken ervan het initiatief nemen om de algemene vergadering te laten bijeenroepen om nieuwe bestuurders
te benoemen. Indien zij in gebreke blijven, zijn zij ertoe gehouden hun opdracht verder te vervullen tot in hun
vervanging is voorzien, onverminderd hun aansprakelijkheid voor de schade die door hun verzuim mocht zijn
veroorzaakt.
De raad van bestuur kiest uit zijn leden een voorzitter, een secretaris en een penningmeester. Indien er meer dan
drie bestuurders zijn kiest de raad van bestuur uit zijn leden eveneens een ondervoorzitter. De voorzitter, de
ondervoorzitter en de secretaris zijn automatisch voorzitter, ondervoorzitter en secretaris van de algemene
vergaderingen.
 
Art. 9. De raad kan alle handelingen van beheer en bestuur verrichten, daaronder begrepen maar niet beperkt tot
het benoemen, ontslaan en bezoldigen van het personeel, alsmede het uitvaardigen van huishoudelijke
reglementen. De raad kan bovendien alle daden van beschikking verrichten die niet uitdrukkelijk door de wet of
door deze statuten aan de algemene vergadering zijn voorbehouden, en onder meer : koop, verkoop en ruil van
roerende en onroerende goederen, huur- en verhuurovereenkomsten zonder beperking van duur, alsmede alle
andere overeenkomsten, zelfs minnelijke schikkingen, dadingen, compromissen en arbitragebedingen; het
aanvaarden van gelden, aangaan van leningen, verlenen van hypotheken en van alle zakelijke waarborgen;
voorts afstand van alle rechten en rechtsvorderingen, opheffing en machtiging tot doorhaling, met of zonder

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

kwijting van alle inschrijvingen, beslag en verzet.
De raad kan zijn bevoegdheid op zijn verantwoordelijkheid overdragen aan één der bestuurders.
Door de bestuurders wordt geen persoonlijke verplichting aangegaan betreffende de verbintenissen van de
vereniging. Hun aansprakelijkheid is beperkt tot het vervullen van de hun gegeven opdracht en tot de
tekortkomingen in hun bestuur.
 
Art. 10. De raad benoemt uit zijn leden een gedelegeerd bestuurder, die zijn mandaat kan overdragen aan een
andere bestuurder, en die, behalve met de hem door de raad van bestuur gegeven bijzondere opdrachten, met
het dagelijks bestuur wordt belast. Deze verzorgt de lopende zaken en de dagelijkse briefwisseling en tekent
namens de vereniging alle kwitanties en ontvangstbewijzen ten aanzien van vervoer, post, bank, spaarkas en alle
andere dergelijke ondernemingen of diensten. Voor dergelijke zaken van dagelijks bestuur volstaat de
handtekening van de gedelegeerd bestuurder.
Voor rechtshandelingen die buiten het dagelijks bestuur en de bijzondere opdrachten vallen, is de vereniging
slechts verbonden door de handtekeningen van twee bestuurders samen, waaronder de gedelegeerd bestuurder.
Bestuurders die namens de raad optreden, moeten ten aanzien van derden niet doen blijken van enig besluit of
enige machtiging.
Is echter voor het verrichten van de voorgenomen handeling machtiging van de algemene vergadering vereist,
dan moet van die machtiging blijk worden gegeven.
 
Art. 11. De raad van bestuur wordt bijeengeroepen door de voorzitter of door twee bestuurders.
De vergaderingen worden voorgezeten door de voorzitter en, bij diens ontstentenis, belet of afwezigheid, door de
gedelegeerd bestuurder, en bij diens ontstentenis, belet of afwezigheid, door de oudste van de aanwezige
bestuurders.
De beslissingen worden bij gewone meerderheid van stemmen genomen; ten minste de meerderheid van de
bestuurders moet aanwezig zijn of geldig vertegenwoordigd. Bij staking van stemmen beslist de stem van de
voorzitter of de stem van diegene die hem vervangt.
De notulen worden gehouden in een daartoe bestemd register; zij worden ondertekend door de voorzitter en de
secretaris van de desbetreffende vergadering. Uittreksels en afschriften worden ondertekend door de voorzitter
van de raad en de secretaris.
 
 
Algemene vergadering
 
Art. 12. De algemene vergadering is samengesteld uit al de effectieve leden en is bevoegd voor de punten
bepaald in artikelen 4, 12 en 20 van de wet van 27 juni 1921.
 
Art. 13. De algemene vergadering moet ten minste eenmaal per jaar worden bijeengeroepen. Behoudens
hetgeen hierna wordt bepaald zijn de wijze van oproeping en de werking van de algemene vergadering geregeld
volgens de artikelen 5 tot 8, 12, 20 en volgende van de wet van 27 juni 1921.
Alle effectieve leden moeten worden opgeroepen ten minste acht dagen vóór de vergadering, Dit geschiedt
schriftelijk, met vermelding van de agenda.
 
Art. 14. De vergadering wordt voorgezeten door de voorzitter van de raad van bestuur of, bij diens ontstentenis,
belet of afwezigheid, door de gedelegeerd bestuurder, of, bij diens ontstentenis, belet of afwezigheid, door de
oudste van de aanwezige bestuurders.
De voorzitter wijst een secretaris aan ingeval de secretaris van de raad van bestuur niet beschikbaar, afwezig of
belet is. De agenda wordt vastgesteld door de raad van bestuur. Onderwerpen die niet op de agenda staan,
kunnen mede in behandeling worden genomen op voorstel zowel van de voorzitter als van de gedelegeerd
bestuurder.
 
Art. 15. De besluiten worden genomen bij gewone meerderheid van de aanwezige en vertegenwoordigde
stemmen, ongeacht het aantal aanwezigen. Bij staking van stemmen beslist de stem van de voorzitter van de
vergadering.
 
Art. 16. De notulen van de algemene vergadering worden opgenomen in een ten zetel van de vereniging
gehouden bijzonder register en ondertekend door de voorzitter van de vergadering, de secretaris en de leden die
het wensen. Afschriften en uittreksels worden door de voorzitter en door de secretaris van de raad van bestuur
ondertekend.
De besluiten van de algemene vergadering worden de leden en belanghebbende niet-leden mondeling of bij
gewone brief ter kennis gebracht, dit alles onverminderd de door de wet voorgeschreven bekendmakingen.
 
 
Begrotingen, rekeningen
 
Art. 17. Het boekjaar van de vereniging loopt van 1 januari tot 31 december.
Bij het einde van elk boekjaar sluit de raad van bestuur de rekeningen van het afgelopen jaar en maakt de
begroting voor het volgend jaar op; deze worden aan de jaarvergadering ter goedkeuring voorgelegd. Het batig
saldo vergroot het vermogen van de vereniging en kan onder geen beding bij wijze van dividenden of anderszins

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

aan de leden worden uitgekeerd.
Ontbinding, vereffening
 
Art. 18. In geval van vrijwillige ontbinding benoemt de algemene vergadering, of bij gebreke daarvan de
rechtbank, één of meer vereffenaars, zij bepaalt hun bevoegdheid, alsmede de wijze van vereffening.
 
Art. 19. In geval van ontbinding worden de activa, na aanzuivering van de schulden, overgedragen aan de
vereniging, stichting of inrichting, die hetzelfde doel als deze vereniging nastreeft; zijn er verscheidene zodanige
verenigingen, dan maakt de algemene vergadering een keuze of verdeelt zij de activa naar goedvinden; zijn er
geen, dan worden de goederen overgedragen aan de vereniging, stichting of inrichting, waarvan het doel het
hierboven omschreven doel het meest nabij komt.
 
Art. 20. Voor alles waarin hier niet uitdrukkelijk is voorzien, blijven de wet van 27 juni 1921 en de gebruiken
inzake de verenigingen van overeenkomstige toepassing.

 
Eerste raad van Beheer en ledenlijst
 
De buitengewone algemene vergadering beslist bij éénparigheid van stemmen om de volgende personen te
benoemen als bestuurder van de vereniging met uitwerking op 1 januari 2014 voor een duur van vier jaar die een
eind neemt op 1 januari 2018.
De Heer Bernard Polet, Belg, wonende Werfstraat 17, 1000 Brussel
De Heer Steven De Beukeleer, Belg, wonende Gemeentestraat 42, 3210 Linden
Mevrouw Anne-Sophie de Visscher, Belg, wonende Werfstraat 17, 1000 Brussel
Hun mandaat is niet bezoldigd.
 
 
Uittreksel uit het proces-verbaal van de raad van bestuur gehouden op 1 januari 2014
 
1. De raad van bestuur beslist bij eenparigheid van stemmen om de volgende persoon te benoemen als
gedelegeerd bestuurder van de vereniging :
De Heer Bernard Polet, wonende Werfstraat 17, 1000 Brussel
 
2. De raad van bestuur beslist bij eenparigheid van stemmen om onder haar leden de volgende personen aan te
duiden als :
 
Voorzitter :
De Heer Bernard Polet, Belg, woonachtig Werfstraat 17, 1000 Brussel.
 
Secretaris :
Mevrouw Anne-Sophie de Visscher, Belg, woonachtig Werfstraat 17, 1000 Brussel.
 
Penningmeester :
De Heer Steven De Beukeleer, Belg, woonachtig Gemeentestraat 42, 3210 Linden

 
Getekend,
Bernard Polet,
Gedelegeerd bestuurder 
 
Anne-Sophie de Visscher,
Secretaris
  
Steven De Beukeleer,
Penningmeester

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 


