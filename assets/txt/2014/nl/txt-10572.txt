





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Baseball club Ronse Wolverines

(afgekort) : BBC Wolverines

Rechtsvorm : Vereniging zonder winstoogmerk

Zetel : Coolstraat 5

9600

België

Onderwerp akte : Oprichting

Ronse

Statuten Baseballclub Ronse Wolverines vzw
 
I.                   Benaming, maatschappelijke zetel, duur, doel

Artikel 1.        Oprichting
De vereniging ‘Baseballclub Ronse Wolverines vzw’ werd opgericht te Ronse op 1 februari 2014 door volgende
personen:
·         Stragier Pieter Willy Johan, Belg, wonende te Coolstraat 5 in 9600 Ronse,
·         Verelst Isabelle, Belg, wonende te Coolstraat 5 in 9600 Ronse,
·         Verelst Paul Karel Elza, Belg, wonende te Nieuwe Dreef 67 in 2170 Merksem.
Artikel 2.        Rechtsvorm
De vereniging werd opgericht als een entiteit met rechtspersoonlijkheid, meer in het bijzonder als een vereniging
zonder winstoogmerk (hierna vzw genaamd) op grond van de wet van 27 juni 1921 betreffende de verenigingen
zonder winstoogmerk en de stichtingen zoals gewijzigd door de wet van 2 mei 2002 (hierna genoemd de V&S-
wet).
Artikel 3.        Naam
De vereniging draagt de naam “Baseballclub Ronse Wolverines”, afgekort tot “B.B.C. Ronse Wolverines” of
“B.B.C. Wolverines”. Deze naam moet voorkomen in alle akten, facturen, aankondigingen, bekendmakingen,
brieven en andere stukken uitgaande van de vereniging, onmiddellijk voorafgegaan of gevolgd door de woorden
“vereniging zonder winstoogmerk” of door de afkorting “vzw”, met nauwkeurige aanwijzing van de zetel.
Artikel 4.        Zetel
De verenigingszetel is gevestigd te 9600 Ronse, Coolstraat 5, gelegen in het gerechtelijke arrondissement
Oudenaarde. Deze kan worden verplaatst naar ieder ander adres in het Vlaams Gewest bij eenvoudige
beslissing van de Algemene Vergadering. Iedere wijziging van de maatschappelijke zetel moet binnen de maand
gepubliceerd worden in de bijlage van het Belgisch staatsblad.
Artikel 5.        Duur
De vzw is opgericht voor onbepaalde duur en kan te allen tijde ontbonden worden.
Artikel 6.        Doel en activiteiten
De vzw heeft tot doel het inrichten en bevorderen van sportactiviteiten in het algemeen en van softball en honkbal
(verder baseball genoemd) in het bijzonder, door de organisatie van een zo ruim mogelijk aanbod van de diverse
disciplines binnen de sport, zowel op recreatief als competitief vlak binnen een kwalitatief en medisch
verantwoord kader en dit voor alle leeftijden vanaf 4 jaar en ouder, het uitbaten van oefenterreinen en een
clubhuis, het organiseren en deelnemen aan wedstrijden in België en in het buitenland. De vereniging ontzegt
zich uitdrukkelijk alle inmengingen in politieke, wijsgerige, syndicale of persoonlijke aangelegenheden. De
vereniging stelt zich garant voor ieders gelijke behandeling ongeacht ras, religieuze of politieke overtuiging,

 *14302100*

Neergelegd

26-02-2014

0546894116

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

geslacht of seksuele geaardheid. De vereniging mag hiertoe alle nodige diensten inrichten.
De vereniging mag alle roerende en onroerende goederen bezitten die nodig zijn om haar doelstelling te
verwezenlijken. Zij mag alle handelingen verrichten die rechtstreeks of onrechtstreeks met de verwezenlijking van
voormelde ideële niet-winstgevende doelstellingen te maken hebben, met inbegrip van bijkomstige commerciële
en winstgevende activiteiten binnen de grenzen van wat wettelijk toegelaten is en waarvan de opbrengsten
steeds volledig bestemd zijn voor de verwezenlijking van de ideële niet-winstgevende doelstellingen. Daarnaast
mag zij deelnemen in – en samenwerken met – alle ondernemingen die voor haar doelstelling nuttig kunnen zijn.
II.               Leden, bijdrage
Artikel 7.       Leden
De vereniging bestaat uit werkende leden, ingedeeld in effectieve leden, toegetreden leden en andere leden
welke worden opgesomd in artikel 10.
Alle leden hebben als verantwoordelijkheid binnen de club het uitdragen van de sportieve idealen en het
verdedigen, naar best vermogen, van de kansen, naam en faam van de club en sponsors. Alle leden zijn
verplicht de wet, de statuten en het huishoudelijk reglement na te leven.
Artikel 8.       Toegetreden leden
Elke natuurlijke persoon, rechtspersoon of organisatie die de doelstellingen van de vereniging ondersteunt, kan
bij de vereniging een schriftelijke aanvraag indienen om toegetreden lid te worden. De raad van bestuur beslist in
geheimhouding en zonder verdere motivatie of een kandidaat al dan niet aanvaard wordt als toegetreden lid.
De toegetreden leden betalen een lidmaatschapsbijdrage volgens de groep waarin ze ingedeeld zijn. Door het
betalen van deze bijdrage kunnen zij deelnemen aan de trainingen en activiteiten van de groep waartoe ze
behoren, volgens de bepalingen in het Huishoudelijk Reglement. Een toegetreden lid heeft dezelfde plichten als
een effectief lid, maar geen stemrecht op de Algemene Vergadering.
Een toegetreden lid verkrijgt stemrecht op de Algemene Vergadering na een lidmaatschap van 12
kalendermaanden en indien het lid aanvaard wordt bij besluit van de Raad van Bestuur.
Artikel 9.       Effectieve leden
Er zijn minstens drie effectieve leden met alle rechten en plichten zoals omschreven in de V&S-wet. Van het
aantal effectieve leden moet minstens drie vijfde tot de Belgische nationaliteit behoren. Onder effectieve leden
wordt begrepen alle personen die in overeenstemming met artikel 8 gehandeld hebben en die binnen één
baseballseizoen zetelen binnen één van de comités zoals opgericht door de Raad van Bestuur en opgenomen in
het Huishoudelijk Reglement, en tevens alle leden die gehandeld hebben volgens alinea 3 van dit artikel en
aanvaard zijn door de Raad van Bestuur.
Alle effectieve leden maken deel uit van de Algemene Vergadering. Een minderjarig effectief lid kan zich laten
vertegenwoordigen door zijn wettelijke voogd of een van de ouders. Indien hij zich niet laat vertegenwoordigen
kan hij zelf zijn lidmaatschap opnemen na schriftelijke toestemming van beide ouders of voogd.
De kandidaat-effectieve leden richten hun kandidaatstelling aan de Raad van Bestuur. Om effectief lid te kunnen
worden moet het kandidaat-effectief lid voorgedragen worden door 2 leden van de Raad van Bestuur en
toegetreden lid zijn. De Raad van Bestuur zal beslissen over de aanvaarding van de kandidaat op haar
eerstvolgende vergadering bij gewone meerderheid van de stemmen. Bij gelijkheid van stemmen is de stem van
de voorzitter doorslaggevend. Deze beslissing wordt zo snel mogelijk aan het kandidaat-effectief lid meegedeeld.
De beslissing is zonder beroep en moet niet gemotiveerd worden. Deze beslissing is slechts voor één
baseballseizoen geldig.
De volgende personen worden benoemd als oprichtende effectieve leden en worden vrijgesteld van het betalen
van een lidmaatschapsbijdrage:
·         Stragier Pieter Willy Johan, Belg, wonende te Coolstraat 5 in 9600 Ronse;
·         Verelst Isabelle, Belg, wonende te Coolstraat 5 in 9600 Ronse;
·         Verelst Paul Karel Elza, Belg, wonende te Nieuwe Dreef 67 in 2170 Merksem.
De functies worden als volgt verdeeld (met bevoegdheden voorzien in art. 25:
·         Voorzitter: Stragier Pieter
·         Secretaris: Verelst Isabelle
·         Penningmeester: Verelst Paul
Artikel 10.   Andere leden
Bij beslissing van de Raad van Bestuur kan worden toegelaten tot de vereniging, zonder dat ze echter het statuut
van toegetreden of effectief lid verkrijgen, alle fysische en rechtspersonen die hieronder genoemd worden,
zonder dat deze opsomming beperkend is:
·         Steunende leden, voor zover zij jaarlijks een minimumbijdrage voldoen,
·         Ereleden, zijn dezen die hetzij door een uitzonderlijke financiële bijdrage, hetzij door hun naam en faam de
vereniging op buitengewone wijze steunen.
Artikel 11.   Bijdrage
De leden betalen een jaarlijkse lidmaatschapsbijdrage die door de Algemene Vergadering wordt vastgelegd en
die maximum 200 � bedraagt.
De persoonlijke financiële verantwoordelijkheid van de leden is beperkt tot het betalen van hun bijdrage. De
toegetreden en effectieve leden betalen een lidmaatschapsbijdrage volgens de groep waartoe ze ingedeeld zijn.
Door het betalen van deze bijdrage kunnen zij deelnemen aan de trainingen en activiteiten van de groep waartoe
ze behoren, volgens de bepalingen in het Huishoudelijk Reglement.
Artikel 12.   Ontslag
Toegetreden leden kunnen zich op elk ogenblik uit de vereniging terugtrekken bij middel van een mondeling
bericht, gericht aan de secretaris van de Raad van Bestuur. Het ontslag wordt effectief met onmiddellijke ingang
na dit bericht. Een ontslagnemend toegetreden lid zal echter wel verplicht worden tot de betaling van de

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

lidmaatschapsbijdrage en tot de deelname in de kosten die goedgekeurd werden voor het jaar waarin het ontslag
werd ingediend. Toegetreden leden die in strijd handelen met de doelstellingen van de vereniging kunnen door
een eenzijdig besluit van de Raad van Bestuur uitgesloten worden van lidmaatschap.
Elk effectief lid kan steeds uit de vereniging treden. Het ontslag moet bij aangetekende brief aan de Raad van
Bestuur kenbaar gemaakt worden en dient bij voorkeur ingediend te worden bij de secretaris van de Raad van
Bestuur tussen 1 mei en 31 mei (ontslagregeling Bloso) van ieder jaar. Het ontslag zal ingaan na de laatste
competitiewedstrijd binnen het kalenderseizoen van het aangetekende schrijven, tenzij er een geschreven
onderling akkoord is tussen de Raad van Bestuur en het betrokken lid.
Een lid wordt geacht van rechtswege ontslag te nemen, indien hij de voorwaarden voor het lidmaatschap niet
meer vervult of wanneer hij de functie verliest in dewelke hij als lid werd aanvaard.
Het lidmaatschap van werkende leden die hun lidmaatschapsbijdrage voor het lopende jaar niet betaald hebben
binnen de door de Raad van Bestuur bepaalde termijn, wordt opgeschort na een schriftelijke aanmaning. Leden
die hun lidmaatschapsbijdrage niet betalen binnen de gestelde termijn van de aanmaning worden verondersteld
ontslagnemend te zijn. Dit betekent in geen geval dat zij vrijgesteld worden van het betalen van het
lidmaatschapsgeld voor de periode waarvoor zij werden aangemaand.
Artikel 13.   Beëindiging van het lidmaatschap
De uitsluiting van een effectief lid kan slechts door de Algemene Vergadering en met meerderheid van twee
derden van de stemmen uitgesproken worden. De uitsluiting van een toegetreden lid is een bevoegdheid van de
Raad van Bestuur, die dit uitspreekt met een gewone meerderheid van de stemmen. De overgang van een lid
naar een andere vereniging met dezelfde doelstellingen, kan uitsluitend plaatsvinden met inachtneming van de
rechtsgeldende bepalingen van de VBSL vzw of KBBSF vzw.
Werkende leden die niet behoren tot de effectieve of toegetreden leden, kunnen op elk moment hun
lidmaatschap beëindigen.
Indien de leden een ander lid wensen uit te sluiten, mag dit enkel door de Algemene Vergadering uitgesproken
worden, bij geheime stemming en bij meerderheid van tweederde der uitgebrachte stemmen. De uitsluitingen zijn
zonder verhaal en moeten niet gerechtvaardigd worden.
Het lidmaatschap neemt van rechtswege een einde bij overlijden, faling, kennelijk onvermogen of onbekwaam
verklaring.
Artikel 14.   Schorsing
Ieder lid van de Raad van Bestuur kan te allen tijde een onmiddellijke schorsing opleggen aan een lid, wanneer
de veiligheid of het algemeen belang in het gedrang komt, voor een maximumduur van 24 uur. Hierna zal dit
bestuurslid de feiten dienen toe te lichten op de bestuursvergadering en kunnen er eventueel ten aanzien van het
lid sancties worden voorzien.
De schorsing van een lid kan bij meerderheid der stemmen door de Raad van Bestuur uitgesproken worden. Het
desbetreffende lid heeft het recht gehoord te worden en zal hiervoor schriftelijk uitgenodigd worden op de
vergadering van de Raad van Bestuur. De Raad van Bestuur dient schriftelijk haar standpunt te geven aan het
betrokken lid (of leden).
Artikel 15.   Rechten
Een werkend lid, uitgesloten of uittredend lid of de rechthebbenden van een overleden lid of de rechthebbenden
uit welke hoofde ook in alle gevallen waarin het lidmaatschap van rechtswege eindigt, kunnen geen aanspraak
laten gelden of uitoefenen op de activa of het vermogen van de vzw en kunnen zelfs de teruggave van gestorte
jaarlijkse bijdragen niet vorderen. Deze uitsluiting van rechten op de activa geldt te allen tijde: tijdens het
lidmaatschap, bij beëindiging van het lidmaatschap om wat voor reden dan ook, of bij ontbinding van de vzw.
III.            De Algemene Vergadering
Artikel 16.   Samenstelling
De Algemene Vergadering wordt samengesteld uit alle effectieve en stemgerechtigde toegetreden leden. Leden
kunnen zich schriftelijk laten vertegenwoordigen door een ander (stemgerechtigd) lid. Eén lid kan echter
maximaal 2 stemmen bij volmacht uitbrengen. Alle toegetreden leden, in regel met hun lidmaatschapsbijdrage,
kunnen na een lidmaatschap van 12 maanden en vanaf het kalenderjaar waarin ze 16 jaar worden de algemene
vergadering bijwonen en hebben stemrecht. Werkende leden die niet behoren tot de effectieve of toegetreden
leden, mogen aanwezig zijn op de Algemene Vergadering, maar hebben geen stemrecht.
Artikel 17.   Bevoegdheden
De Algemene Vergadering is uitsluitend bevoegd voor:
·         wijzigen van de statuten,
·         benoemen en ontslaan van bestuurders,
·         benoemen en afzetten van de commissaris en het bepalen van diens bezoldiging,
·         kwijting geven aan de bestuurders en commissarissen,
·         goedkeuren van de begroting en de rekening,
·         ontbinden van de vereniging,
·         uitsluiten van een lid,
·         omzetting van de vereniging in een vennootschap met sociaal oogmerk,
·         alle gevallen waarin de statuten dat vereisen.
Alles wat in de wet of hierboven niet is toegekend aan de Algemene Vergadering, valt onder de bevoegdheid van
de Raad van Bestuur.
Artikel 18.   Algemene vergaderingen
De Algemene Vergadering wordt bijeengeroepen door de Raad van Bestuur telkens als het doel of het belang
van de vereniging dit vereist en minstens één maal per jaar tijdens het vierde kwartaal van het kalenderjaar.
De uitnodiging wordt ten laatste 8 dagen voorafgaand aan de datum van de Algemene Vergadering naar alle

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

effectieve en stemgerechtigde toegetreden leden verstuurd per gewone post of per E-mail. De oproeping bevat
de dag, het uur, de plaats en de agendapunten. Elk voorstel, ondertekend door tenminste één twintigste van de
leden, wordt op de agenda gebracht. Na de bekendmaking van de agenda kunnen nog extra punten worden
toegevoegd mits akkoord van 2/3 van de aanwezige effectieve leden. Een Bijzondere Algemene Vergadering kan
worden samengeroepen op ondertekend verzoek van minstens 1/5 van de leden, ten vroegste acht dagen na
ontvangst van het verzoek door de secretaris.
De Algemene Vergadering wordt voorgezeten door de voorzitter of de ondervoorzitter van de Raad van Bestuur
of bij zijn ontstentenis door de oudste in leeftijd aanwezige bestuurder. De voorzitter duidt de secretaris en twee
stemopnemers aan. Zij maken het bureau van de vergadering uit.
Artikel 19.   Quorum en stemming
Beslissingen worden genomen bij gewone meerderheid (de helft + 1) van het totaal van de aanwezige en
vertegenwoordigde stemmen van de leden. De wijziging van de statuten vereist een beraadslaging in een
Algemene Vergadering die voldoet aan een quorum van 2/3 van de aanwezige en vertegenwoordigde leden.
Indien op de eerste Algemene Vergadering minder dan 2/3 van de leden aanwezig of vertegenwoordigd zijn, kan
een tweede Algemene Vergadering bijeengeroepen worden die geldig kan beraadslagen, ongeacht het aantal
aanwezige of vertegenwoordigde leden. De tweede Algemene Vergadering mag niet binnen de 15 dagen
volgend op de eerste Algemene Vergadering gehouden worden. Een beslissing tot wijziging van de statuten
wordt verondersteld aanvaard te zijn indien ze wordt goedgekeurd door 2/3 van de stemmen van de aanwezige
en vertegenwoordigde leden. Enkel wanneer de statutenwijziging betrekking heeft op het doel of de doeleinden
van de vzw vereist ze een meerderheid van 4/5 van de stemmen van de aanwezige en vertegenwoordigde leden.
Indien bij een stemming een gelijkheid van stemmen optreedt, is de stem van de voorzitter steeds
doorslaggevend.
Artikel 20.   Inzagerecht
De beslissingen worden opgenomen in notulen en ondertekend door de voorzitter, de secretaris en de leden die
dat wensen. Afschriften en uittreksels worden ondertekend door twee bestuurders. De notulen worden bewaard
in een notulenregister dat ter inzage zal zijn van de effectieve leden die hun inzagerecht uitoefenen in
overeenstemming met de in artikel 9 van het K.B. van 26 juni 2003 vastgelegde modaliteiten.
De besluiten van de Algemene Vergadering worden gebundeld en bewaard op de maatschappelijke zetel van de
vereniging. Op aanvraag kunnen de leden een afschrift ontvangen.
IV.             De Raad van Bestuur
Artikel 21.   Samenstelling
De vereniging wordt bestuurd door een Raad van Bestuur die samengesteld is uit minimum drie werkende leden.
De Raad van Bestuur kiest onder zijn leden een voorzitter, een secretaris en een penningmeester. Deze drie zijn
afzonderlijk gemachtigd om poststukken, postassignaties, aangetekende brieven en dergelijke, gericht aan de
vereniging, in ontvangst te nemen. Naargelang de noodwendigheden kunnen bijkomende bestuurders gekozen
worden die, wanneer zij met bepaalde functies en opdrachten gelast zijn, afgevaardigde bestuurder worden
genoemd. Het aantal leden van de Raad van Bestuur moet lager zijn dan het aantal leden van de Algemene
Vergadering.
De bestuurders oefenen hun mandaat kosteloos uit maar zijn ontheven van de verplichting een
lidmaatschapsbijdrage te betalen. Bestuurders met één of meerdere spelerslicenties betalen deze wel zelf,
alsook de verzekeringsbijdrage aan de VBSL of de KBBSF.
Artikel 22.   Voorwaarden
De kandidaat-bestuurders dienen hun kandidatuur minimum 7 dagen voor de datum van de Algemene
Vergadering te richten aan de Raad van Bestuur.
Artikel 23.   Benoeming en ontslag
De bestuurders worden benoemd bij gewone meerderheid door de Algemene Vergadering voor een termijn van
drie jaar en dit alternerend zodat de vereniging niet onbestuurbaar wordt. Dit betekent dat de voorzitter en 1/3de
van de bestuurders (uitgezonderd secretaris en penningmeester) uittredend zijn in de kalenderjaren deelbaar
door 3, de secretaris en 1/3de van de bestuurders (uitgezonderd voorzitter en penningmeester) uittredend zijn in
de kalenderjaren deelbaar door 3 plus 1 en de penningmeester en de rest van de bestuurders (uitgezonderd
secretaris en voorzitter) uittredend zijn in de kalenderjaren deelbaar door 3 plus 2. De eerste keer worden de
uittredende leden aangeduid door de Raad van Bestuur voor de eerstvolgende Jaarlijkse Algemene Vergadering.
De uittredende bestuurders kunnen zich herverkiesbaar stellen. De bestuurders zijn te allen tijde afzetbaar door
de Algemene Vergadering.
Elk lid van de Raad van Bestuur kan zelf ook ontslag nemen door schriftelijke kennisgeving aan de Raad van
Bestuur.
Bij ontslag, schorsing of overlijden van een bestuurder zal de eerstvolgende Algemene Vergadering in zijn
vervanging voorzien, voor de nog lopende periode. Tijdens de periode tussen ontslag, schorsing of overlijden en
de eerstvolgende Algemene Vergadering kan de Raad van Bestuur een bestuurder aanduiden die tijdelijk de
opengevallen functie waarneemt.
Artikel 24.   Vergaderingen, beraadslaging, beslissing
De Raad van Bestuur kan slechts geldig beslissen indien de meerderheid van de bestuurders aanwezig is. De
niet aanwezige bestuurders mogen schriftelijk volmacht verlenen aan een andere bestuurder die slechts drager
mag zijn van één volmacht. Bij staking van stemmen wordt een tweede stemming gehouden. Geeft deze geen
uitsluitsel dan worden de stemmen van de voorzitter, secretaris en penningmeester weerhouden. Er worden
notulen opgesteld en bewaard in een notulenregister dat ter inzage zal zijn van de effectieve leden. De Raad van
Bestuur kan met 2/3 van de stemmen toegang verlenen tot zijn bestuursvergaderingen aan alle personen die zij
noodzakelijk acht.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Van elke vergadering van de Raad van Bestuur worden notulen gemaakt, die ondertekend worden door de
secretaris of een bestuurder. Deze notulen worden bijgehouden in een daartoe bestemd register.
Artikel 25.   Bevoegdheden
De Raad van Bestuur heeft de meest uitgebreide bevoegdheden om de vereniging te besturen. Hij mag onder
meer, zonder dat deze opsomming beperkend is en zonder afbreuk te doen aan alle andere machten
voortvloeiend uit de wet of de statuten, alle daden en overeenkomsten stellen en afsluiten, schikkingen treffen,
compromissen sluiten, roerende en onroerende goederen verwerven, ruilen, verkopen, verhuren, onroerende
goederen of rechten met een hypotheek bezwaren, leningen afsluiten, alle legaten, subsidies, schenkingen en
overdrachten aanvaarden.
Zonder afbreuk te doen aan haar andere volmachten is de Raad van Bestuur eveneens bevoegd om:
·         Het Huishoudelijk Reglement vast te stellen en te wijzigen,
·         comités en afdelingen op te richten, af te schaffen en hun werkwijze te organiseren,
·         scheidsrechtelijke bedingen sluiten, bewilligen en verzaken,
·         personeel aanstellen en opzeggen.
De Raad van Bestuur kan bepaalde bevoegdheden overdragen aan één of meer van zijn leden of aan om het
even welke mandataris. Aldus kan hij een afgevaardigd bestuurder aanstellen. Zodanige verdeling van taken kan
aan derden iet worden tegengeworpen, zelfs niet nadat ze zijn openbaar gemaakt.
De beslissingen worden opgenomen in notulen. Zij worden ondertekend door de aanwezige bestuurders.
Uittreksels en afschriften worden geldig ondertekend door twee bestuurders. Dit notulenregister ligt ter inzage
van de effectieve leden die hun inzagerecht uitoefenen in overeenstemming met de in artikel 9 van het K.B. van
26 juni 2003 vastgelegde modaliteiten.
Artikel 26.   Vertegenwoordiging
De Raad van Bestuur vertegenwoordigt als college de vzw in alle handelingen in en buiten rechte. Zij
vertegenwoordigt de vereniging door de meerderheid van zijn leden. Onverminderd de algemene
vertegenwoordigingsbevoegdheid van de Raad van Bestuur als college wordt de vzw in en buiten rechte
eveneens vertegenwoordigd door twee bestuurders die gezamenlijk handelen of door de voorzitter of
afgevaardigd bestuurder indien aangeduid door de Raad van Bestuur.
De Raad van Bestuur of de bestuurders die de vzw vertegenwoordigen kunnen gevolmachtigden van de vzw
aanstellen. De gevolmachtigden verbinden de vzw binnen de perken van de hun verleende volmacht.
De akten, andere dan deze van dagelijks beheer, waarbij de aansprakelijkheid van de vereniging is verbonden,
worden getekend door de voorzitter en de secretaris of door de voorzitter en de afgevaardigde bestuurder, of bij
verhindering of belet van de voorzitter, door de secretaris en de afgevaardigde bestuurder samen met twee
andere bestuurders, zonder dat zij een voorafgaandelijke beslissing van de Raad van Bestuur moeten
voorleggen.
Artikel 27.   Belangenvermenging
Indien een bestuurder, rechtstreeks of onrechtstreeks, een belang van vermogensrechtelijke aard heeft dat
strijdig is met een beslissing of een verrichting die tot de bevoegdheid behoort van de Raad van Bestuur, moet hij
dit meedelen aan de andere bestuurders vóór dat de Raad van Bestuur een besluit neemt. De bestuurder met
het tegenstrijdig belang, verwijdert zich uit de vergadering en onthoudt zich van de beraadslaging en de
stemming over de aangelegenheid waarop het betrekking heeft. Voormelde procedure is niet toepasselijk op
gebruikelijke verrichtingen die plaatshebben onder de voorwaarden en tegen de zekerheden die op de markt
gewoonlijk gelden voor soortgelijke verrichtingen.
Artikel 28.   Bijeenroeping
De Raad van Bestuur vergadert op bijeenroeping door de voorzitter, de ondervoorzitter of de afgevaardigd
bestuurder. De oproepingen moeten tenminste drie dagen vóór de datum van de vergadering schriftelijk of via E-
mail gebeuren. Bij hoogdringendheid kan hiervan afgeweken worden en kunnen bijeenroepingen op kortere
termijn gehouden worden. De vergadering wordt voorgezeten door de voorzitter of de ondervoorzitter of bij hun
belet door de oudste in leeftijd aanwezige bestuurder.
Artikel 29.   Beslissingen
De Raad van Bestuur mag slechts beslissingen nemen over de punten die op de agenda vermeld zijn, tenzij de
aanwezige leden eenparig akkoord zijn om ook over andere punten te beslissen. Om geldig te kunnen beslissen,
dienen ten minste de helft van de bestuurders aanwezig te zijn. Indien de helft niet aanwezig is, kan een nieuwe
vergadering bijeengeroepen worden die over dezelfde agendapunten kan beslissen, ongeacht het aantal
aanwezigen. De beslissingen worden bij gewone meerderheid van stemmen genomen. Bij staking van stemmen
is de stem van hem die voorzit beslissend, behalve in geval van aanneming van nieuwe leden of van aanstelling-
of afzetting van bestuursleden.
Artikel 30.   Bekendmakingsvereisten
De benoeming van de leden van de Raad van Bestuur en hun ambtsbeëindiging wordt openbaar gemaakt door
neerlegging in het verenigingsdossier ter griffie van de Rechtbank van Koophandel, en van een uittreksel
daarvan bestemd om in de bijlagen bij het Belgisch Staatsblad te worden bekendgemaakt. Uit de stukken moet
blijken of de personen die de vzw vertegenwoordigen, de vzw ieder afzonderlijk, gezamenlijk, dan wel als college
verbinden.
V.                Begroting en rekeningen
Artikel 31.   Begroting en rekeningen
Ieder jaar op 31 december wordt de jaarrekening van het verlopen jaar afgesloten en wordt de begroting voor het
volgende jaar opgemaakt. De Algemene Vergadering stelt een college aan van ten minstens twee en ten hoogste
drie revisoren. Het is de taak van de revisoren de rekeningen na te zien en hieromtrent schriftelijk verslag uit te
brengen alvorens deze aan de Raad van Bestuur worden voorgelegd. De Raad van Bestuur legt de jaarrekening

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

en de begroting ter goedkeuring voor aan de Algemene Vergadering.
De boekhouding wordt gevoerd in overeenstemming met het bepaalde in artikel 17 van de V&S-wet en de daarop
toepasselijke uitvoeringsbesluiten. De jaarrekening wordt neergelegd in het dossier gehouden op de griffie van
de rechtbank van koophandel.
VI.             Ontbinding en vereffening
Artikel 32.   Ontbinding en vereffening
Bij ontbinding van de vereniging zal de vereffening gebeuren door toedoen van de Raad van Bestuur die hiervoor
de meest uitgebreide machten bezit. Ingeval van ontbinding en vereffening beslist de algemene vergadering over
de bestemming van het vermogen. Het vermogen zal echter steeds tot een belangenloze doelstelling moeten
aangewend worden.
Alle beslissingen betreffende de ontbinding, de vereffeningsvoorwaarden, de benoeming en de ambtsbeëindiging
van de vereffenaars, de afsluiting van de vereffening en de bestemming van het actief worden neergelegd op de
griffie en bekendgemaakt in de bijlage bij het Belgisch Staatsblad.
VII.         Dagelijks bestuur
Artikel 33.   Secretaris
De Raad van Bestuur kan een persoon aanduiden die bevoegd is om namens de vereniging de dagelijkse
briefwisseling te ondertekenen, alle kwijtingen en ontvangstbewijzen ten aanzien van financiële en andere
instellingen en alle documenten tegenover de post (bpost), tol en vervoer te ondertekenen.
Artikel 34.   Handelingen
Worden tot daden van dagelijks bestuur gerekend: alle handelingen die dag aan dag moeten worden verricht om
de normale gang van zaken van de vereniging te verzekeren en die, hetzij wegens hun minder belang, hetzij
wegens de noodzakelijkheid een onverwijlde beslissing te nemen, het optreden van de Raad van Bestuur niet
vereisen of niet wenselijk maken.
VIII.      Aansprakelijkheid
Artikel 35.   Verbintenissen
De bestuurders zijn niet persoonlijk verbonden door de verbintenissen van de vereniging. Tegenover de
vereniging en tegenover derden is hun verantwoordelijkheid beperkt tot de vervulling van de hun gegeven
opdracht in overeenstemming met het gemeen recht, het bepaalde in de wet en in de statuten en zijn ze
aansprakelijk voor de tekortkomingen in hun (dagelijks) bestuur.
IX.             Toezicht
Artikel 36.   Commissaris
Zolang de vereniging voor het laatst afgesloten boekjaar de drempelbedragen vermeld in artikel 17, §5 V&S-wet
niet overschrijdt, is de vereniging niet verplicht een commissaris te benoemen. Zodra de vereniging de
drempelbedragen overschrijdt, wordt de controle op de financiële toestand, op de jaarrekening en op de
regelmatigheid van de verrichtingen hierin weer te geven, aan een commissaris opgedragen, te benoemen door
de algemene vergadering onder de leden van het Instituut der Bedrijfsrevisoren voor een termijn van drie jaar.
Deze bepaalt ook de bezoldiging van de commissaris.
X.                Huishoudelijk reglement
Artikel 37.   Huishoudelijk reglement
De Raad van Bestuur kan ter uitvoering van de statuten bij huishoudelijk reglement verder alle regelingen treffen
die nuttig of noodzakelijk zijn voor de vereniging. Het huishoudelijk reglement en wijziging eraan wordt door de
Algemene Vergadering in zijn geheel aangenomen of verworpen, en dit in dezelfde voorwaarden als deze onder
art. 19 van deze statuten.
 
Opgemaakt te Ronse op 16 februari 2014 in 4 exemplaren en ondertekend door alle effectieve leden.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 


