





























Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Luik B In de bijlagen bij het Belgisch Staatsblad bekend te maken kopie
na neerlegging ter griffie van de akte

Ondernemingsnr :

Benaming (voluit): Advocatenkantoor Baert & Lefever
(verkort):

Rechtsvorm : Burgerlijke Vennootschap met de rechtsvorm van een besloten 
vennootschap met beperkte aansprakelijkheid (BV BVBA)

Zetel : 8490 Jabbeke, Constant Permekelaan 37
(volledig adres)

Onderwerp(en) akte: Oprichting

Er blijkt uit een akte, verleden voor Notaris Dirk Hendrickx te Brugge op drieëntwintig januari
tweeduizend veertien, neergelegd vóór registratie, dat een Burgerlijke Vennootschap met de 
rechtsvorm van een besloten vennootschap met beperkte aansprakelijkheid (BV BVBA) werd 
opgericht met de naam “Advocatenkantoor Baert & Lefever”, waarvan de zetel gevestigd is te 
8490 Jabbeke, Constant Permekelaan 37, met een kapitaal van achttienduizend vijfhonderdvijftig 
euro (18.550 EUR), gesplitst in honderd gelijke aandelen zonder nominale waarde, genummerd van 
1 tot en met 100.
Kapitaal
Het kapitaal werd onderschreven als volgt :
a) De heer Franky Baert, wonende te 8490 Jabbeke, Constant Permekelaan 37, 

schrijft in op de aandelen nummer 1 tot en met 50, voor een bedrag van 
negenduizend tweehonderd vijfenzeventig euro (€ 9.275,00), volledig volstort. 50

b) Mevrouw Katleen Lefever, wonende te 8490 Jabbeke, Constant Permekelaan 
37, schrijft in op de aandelen nummer 51 tot en met 100, voor een bedrag 
van negenduizend tweehonderd vijfenzeventig euro (€ 9.275,00), volledig 
volstort. 50

Hetzij samen het geheel van het kapitaal onderschreven of achttienduizend 
vijfhonderdvijftig euro (18.550 EUR) voor  aandelen: 100
De gemelde bedragen werden gestort op een speciale bankrekening op naam van de 
vennootschap in oprichting, geopend bij de ING Bank.
De statuten van de vennootschap worden als volgt vastgelegd:
“TITEL I : Benaming - zetel - doel - duur
Artikel 1. Benaming
De vennootschap is een Burgerlijke Vennootschap met de rechtsvorm van een besloten 
vennootschap met beperkte aansprakelijkheid (BV BVBA).  Haar naam luidt 
“Advocatenkantoor Baert & Lefever”. 
Deze benaming dient steeds onmiddellijk voorafgegaan of gevolgd te worden door de woorden 
“burgerlijke vennootschap onder de vorm van een besloten vennootschap met beperkte 
aansprakelijkheid” of de afkorting “BV ovve BVBA”.
Artikel 2. Zetel
De zetel is gevestigd te 8490 Jabbeke, Constant Permekelaan 37. 
Het bestuursorgaan kan zonder statutenwijziging de zetel van de vennootschap verplaatsen in 
België, voor zover deze zetelverplaatsing geen wijziging veroorzaakt inzake het op de vennootschap 
toepasselijke taalregime. 
De zetelverplaatsing wordt openbaar gemaakt door neerlegging in het vennootschapsdossier van 
een door het bevoegde orgaan van vertegenwoordiging ondertekende verklaring, samen met een 
afschrift ter bekendmaking in de bijlage van het Belgisch Staatsblad. 
De vennootschap kan, bij eenvoudig besluit van het bestuursorgaan, in België of in het buitenland 
bijkomende administratieve zetels en bedrijfszetels vestigen, alsmede kantoren en bijkantoren 
oprichten. 
Artikel 3. Doel

Griffie 

Voor-
behouden 

aan het 
Belgisch 

Staatsblad

Mod PDF 11.1

 *14300952*

Neergelegd

24-01-2014

0544702708

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



De vennootschap heeft tot doel, zowel in België als in het buitenland het uitoefenen van het beroep 
van advocaat en alle aanverwante activiteiten die verenigbaar zijn met het statuut van advocaat, 
zoals het optreden als scheidsrechter, gerechtelijk mandataris, bestuurder, vereffenaar en curator, 
het uitoefenen van gerechtelijke opdrachten, met uitsluiting van iedere handelsactiviteit.
De vennootschap heeft verder als doel - zonder evenwel het burgerlijk karakter van de 
vennootschap aan te tasten en voor zover dit verenigbaar is met het beroep van advocaat - het 
aanleggen, oordeelkundig uitbouwen en beheren van een roerend of onroerend vermogen.  In dit 
kader mag de vennootschap alle verrichtingen stellen met betrekking tot roerende en onroerende 
goederen (m.i.v. onroerende zakelijke rechten, inzonderheid vruchtgebruik,  recht van opstal, 
erfpacht, …), zoals o.m. het aankopen, verkopen, ruilen, bouwen, verbouwen, huren, verhuren, in 
leasing nemen van roerende of onroerende goederen.   De vennootschap kan zowel tot waarborg 
van eigen verbintenissen als tot waarborg van verbintenissen van derden zich borg stellen, onder 
meer door haar goederen in hypotheek of in pand te geven. 
De vennootschap moet haar doel realiseren met in acht neming van het Reglement van de Orde van 
Vlaams Balies betreffende samenwerkingsverbanden tussen advocaten en betreffende 
eenpersoonsvennootschappen van advocaten en de deontologische regels van het beroep.
Artikel 4. Duur
De vennootschap wordt opgericht voor een onbeperkte duur.
Behoudens door de rechter en onverminderd de wettelijke bepalingen ter zake, kan de 
vennootschap slechts door de wil der vennoten ontbonden worden bij een besluit van de algemene 
vergadering genomen volgens de regels bepaald in artikel 24 van de statuten; tenzij het netto-actief 
van de vennootschap is gedaald beneden een vierde van het kapitaal, in welk geval de vergadering 
tot ontbinding kan besluiten als het voorstel terzake goedgekeurd wordt door een vierde van de op 
die vergadering uitgebrachte stemmen.
TITEL II : Kapitaal - aandelen - aansprakelijkheid
Artikel 5. Kapitaal
Het maatschappelijk kapitaal bedraagt achttienduizend vijfhonderd vijftig euro (€ 18.550,00).
Het wordt vertegenwoordigd door honderd (100) aandelen op naam, zonder nominale waarde, die 
ieder één/honderdste (1/100ste) van het kapitaal vertegenwoordigen. 
De aandeelhouders moeten de hoedanigheid van advocaat hebben.
Artikel 6. Winstbewijzen, warrants, converteerbare obligaties en certificaten
De vennootschap kan geen winstbewijzen, die het kapitaal niet vertegenwoordigen, warrants of 
converteerbare obligaties, uitgeven.
De vennootschap kan, in het belang van de vennootschap, haar medewerking verlenen aan een 
derde voor de uitgifte door deze derde van certificaten die de effecten van de vennootschap 
vertegenwoordigen overeenkomstig de bepalingen van artikel 242 van het Wetboek van 
vennootschappen. De vennootschap kan besluiten de kosten verbonden aan de certificering en aan 
de oprichting en werking van de emittent van de certificaten ten laste te nemen. De 
certificaathouders, de emittent van de certificaten of derden kunnen zich enkel beroepen op de 
medewerking van de vennootschap voor de uitgifte van de certificaten, indien de vennootschap haar 
medewerking schriftelijk aan de emittent heeft bevestigd. De emittent van de certificaten, moet zich 
aan de vennootschap in die hoedanigheid bekendmaken. De vennootschap neemt die vermelding op 
in het betrokken effectenregister.
Artikel 7. Kapitaalverhoging
Artikel 7.1. Voorkeurrecht
Behoudens hetgeen bepaald is Titel VI van de statuten, in geval de vennootschap slechts één 
vennoot telt, gelden de volgende regels:
Ingeval van kapitaalverhoging door inbrengen in geld, hebben de vennoten de voorkeur in te 
schrijven naar evenredigheid van het deel van het kapitaal door hun aandelen vertegenwoordigd, 
conform artikel 309 van het Wetboek van vennootschappen.
De termijn waarin dit voorkeurrecht wordt uitgeoefend zal door de algemene vergadering worden 
bepaald, maar mag niet lager zijn dan vijftien dagen te rekenen vanaf de dag van de openstelling 
van de inschrijving.
De datum van de openstelling voor de inschrijving alsook de tijdspanne waarin dat kan worden 
uitgeoefend wordt aangekondigd in een bericht dat bij aangetekende brief ter kennis wordt gebracht 
aan de vennoten.
Op aandelen waarop niet werd ingeschreven zoals bepaald in de voorafgaande alinea's, kan slechts 
worden ingeschreven door de in artikel 249, tweede lid van het Wetboek van vennootschappen 
genoemde personen, behoudens instemming van tenminste de helft van de vennoten die ten minste 
drie vierde van het kapitaal bezitten.
Artikel 7.2. Uitgiftepremie
Indien er bij een kapitaalverhoging een uitgiftepremie wordt gecreëerd, dan zal die uitgiftepremie bij 
haar ontstaan in het maatschappelijk kapitaal worden opgenomen of op een onbeschikbare rekening 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



worden geboekt, die evenals het kapitaal de waarborg van derden vormt en slechts kan worden 
verminderd of weggeboekt bij een nieuwe beslissing van de algemene vergadering, getroffen op de 
wijze welke vereist is voor de wijziging van de statuten.
Artikel 8. Overdracht of overgang van de aandelen 
Behoudens hetgeen bepaald is in Titel VI  van de statuten in geval de vennootschap slechts één 
vennoot telt, gelden de volgende regels.
Artikel 8.1. Goedkeuring overdracht
De aandelen mogen, op straffe van nietigheid, niet worden overgedragen onder levenden noch 
overgaan wegens overlijden dan met de goedkeuring van ten minste de helft van de vennoten, in het 
bezit van ten minste drie/vierde van het kapitaal, na aftrek van de rechten waarvan de afstand is 
voorgesteld.
Deze toestemming is evenwel niet vereist wanneer de aandelen worden overgedragen of overgaan 
aan een vennoot.  In afwijking van artikel 249, tweede lid van het Wetboek van vennootschappen is 
deze toestemming wel vereist voor overdrachten aan andere personen.
Artikel 8.2. Overdracht van aandelen onder de levenden
De regelen inzake overdracht onder de levenden zijn eveneens van toepassing bij de overdracht 
door of ten voordele van een rechtspersoon.
In geval van overdracht onder de levenden, waarvoor voormelde toestemming vereist is, zal de 
vennoot die zijn aandelen wenst over te dragen een voorstel tot overdracht bij aangetekende brief 
richten tot het bestuursorgaan. Bij dit voorstel zal een ontwerp van koopovereenkomst (waarin de 
identiteit van de overnemer, de prijs en de voorwaarden voor de overdracht vermeld zijn) gevoegd 
worden. Het bestuursorgaan zal vervolgens binnen de twintig dagen nadat zij kennis heeft gekregen 
van voormeld voorstel, de bijzondere algemene vergadering bijeenroepen met als agendapunt de 
goedkeuring van de voorgestelde overdracht.
Indien de vennoten in gebreke blijven binnen een maand te antwoorden op het verzoek tot 
goedkeuring van de overdracht, zullen zij geacht worden zich niet te verzetten tegen de overdracht.
In afwijking van artikel 251 van het Wetboek van vennootschap kunnen de belanghebbenden tegen 
de weigering van de toelating van een overdracht onder levenden niet opkomen voor de bevoegde 
rechtbank. De vennoot die de toestemming voor de overdracht niet heeft bekomen, kan noch de 
aankoop van zijn aandelen, noch de ontbinding van de vennootschap eisen. 
Een eventuele aankoop door de andere vennoten van de aandelen waarvan de afstand wordt 
voorgesteld zal pas geschieden wanneer een akkoord wordt gevonden over de prijs en de 
modaliteiten van overname of nadat de rechter in toepassing van artikel 341 van het Wetboek van 
vennootschappen de vennoot of vennoten, op wie de in artikel 340 van hetzelfde wetboek bedoelde 
gegronde reden betrekking heeft, veroordeeld heeft de aandelen over te nemen (de zogenaamde 
“uittreding”).
De ontbinding zal enkel in rechte gevorderd kunnen worden om wettige redenen, zoals voorzien 
door artikel 343, derde lid van het Wetboek van vennootschappen.
Artikel 8.3. Weigering erfgenamen als vennoot bij overgang ten gevolge van overlijden
De erfgenamen, legatarissen of rechtverkrijgenden moeten bij aangetekend schrijven binnen een 
maand te rekenen vanaf het overlijden van een vennoot aan de overblijvende venno(o)t(en) 
nauwkeurig opgeven hoe de nalatenschap is vererfd. Zij moeten tevens de naam, de voornamen, 
het beroep en de woonplaats van de rechtverkrijgenden en hun respectievelijke erfrechten opgeven 
en mededelen hoe de aandelen tussen hen zullen worden verdeeld. 
De overblijvende venno(o)t(en) moeten binnen de drie maand na de datum van voormeld 
aangetekend schrijven de erfgenamen, legatarissen of rechtverkrijgenden per aangetekend schrijven 
meedelen of zij met de overdracht instemmen dan wel of zij de overdracht weigeren en zelf de 
aandelen inkopen, dan wel een koper voor de aandelen hebben gevonden.   Bij gebreke van 
antwoord binnen voormelde termijn worden de desbetreffende overblijvende venno(o)t(en) geacht de 
overdracht te hebben geweigerd en zelf de aandelen in te kopen.  In voorkomend geval wordt de 
afkoop geacht te zijn tot stand gekomen, hetzij op de datum van het aangetekend schrijven waaruit 
de weigering van de overdracht blijkt, hetzij op de laatste dag van de termijn van drie maand bij 
gebreke van antwoord.
De erfgenamen, legatarissen of rechtverkrijgenden, die geen vennoot kunnen worden, omdat de 
overdracht werd of geacht werd geweigerd te zijn en bijgevolg niet als vennoot zijn toegelaten, 
hebben recht op de waarde van de overgegane aandelen. Deze waarde is gelijk aan het aandeel die 
de desbetreffende aandelen vertegenwoordigen in het eigen vermogen, van de vennootschap zoals 
dit eigen vermogen blijkt uit de op datum van het overlijden laatst goedgekeurde jaarrekening.   
Gezien de behaalde rendementen nauw verbonden zijn met de persoon van de vennoten, zal geen 
rendementswaarde in aanmerking worden genomen, noch zal rekening gehouden worden met 
eventuele latente meer- of minderwaarden op de activa en schulden van de vennootschap.
Voormelde waarde is betaalbaar binnen de zes maanden nadat de afkoop tot stand is gekomen of 
geacht is tot stand te zijn gekomen.  Op het openstaande saldo wordt geen interest toegekend. 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



Zolang de waarde niet volledig is betaald, zijn de aandelen niet vatbaar voor overdracht. De andere 
venno(o)t(en) kan(kunnen) evenwel besluiten de waarde vervroegd te betalen.
Indien de overdracht wordt aanvaard, zal in voorkomend geval – conform het op dat ogenblik 
vigerend Reglement van de Orde van Vlaams Balies betreffende de samenwerkingsverbanden 
tussen advocaten en betreffende eenpersoonsvennootschappen van advocaten - de naam en/of het 
doel van de vennootschap moeten worden gewijzigd.
Artikel 9. Rechten erfgenamen en rechthebbenden van een overleden vennoot
De erfgenamen en rechthebbenden van een overleden vennoot, mogen om geen enkele reden 
zegels doen leggen op de goederen en documenten van de vennootschap, noch inventaris doen 
opmaken.
Voor de uitvoering van hun rechten, zullen zij zich moeten houden aan de inventarissen, rekeningen 
en documenten van de vennootschap, en aan de regelmatig genomen beslissingen van de 
algemene vergadering.
Artikel 10. Aandelen in onverdeeldheid 
Ten opzichte van de vennootschap zijn de aandelen ondeelbaar. De onverdeelde eigenaars, moeten 
zich ten opzichte van de vennootschap door één enkel persoon laten vertegenwoordigen; zolang dit 
niet gebeurd is, worden de rechten die aan deze aandelen verbonden zijn, opgeschort.
Kan tussen de gerechtigden geen overeenstemming bereikt worden, dan kan de bevoegde rechter 
op verzoek van de meest gerede partij een voorlopig bewindvoerder benoemen om de betrokken 
rechten uit te oefenen in het belang van de gezamenlijke gerechtigden.
Artikel 11. Aandelen bezwaard met vruchtgebruik
Wanneer de blote eigendom en het vruchtgebruik van een aandeel toebehoort aan twee 
onderscheiden personen, worden de rechten verbonden aan dit aandeel – behoudens 
andersluidende overeenkomst tussen de blote eigenaar en de vruchtgebruiker - als volgt verdeeld 
tussen de blote eigenaar en de vruchtgebruiker:
Het voorkeurrecht bedoeld in artikel 309 en 310 van het Wetboek van vennootschappen komt toe 
aan de blote eigenaar. De nieuw verkregen aandelen zijn met hetzelfde vruchtgebruik bezwaard als 
de oude.  Laat de blote eigenaar het voorkeurrecht onbenut, dan kan de vruchtgebruiker het 
uitoefenen.  De aandelen, die deze laatste op die manier alleen verkrijgt, komen hem toe in volle 
eigendom.
Het recht de uitsluiting te vorderen bij toepassing van artikel 334 tot 339 van het Wetboek van 
vennootschappen komt toe aan de blote eigenaar.
Het stemrecht op de gewone algemene vergadering, bedoeld in artikel 282 tot 285 van het Wetboek 
van vennootschappen evenals op de bijzondere algemene vergadering, komt toe aan de 
vruchtgebruiker. De blote eigenaar heeft evenwel het recht de algemene vergadering bij te wonen en 
heeft louter een adviserende stem.
De andere rechten verbonden aan de aandelen (met inbegrip van het stemrecht op de in artikel 286 
en 287 van het Wetboek van vennootschappen bedoelde buitengewone algemene vergadering), 
komen eveneens toe aan de vruchtgebruiker, behoudens verzet van de blote eigenaar, in welk geval 
deze rechten zullen zijn geschorst tot na akkoord van de belanghebbenden of gerechtelijke 
uitspraak. Voormeld verzet zal evenwel enkel rechtsgeldig kunnen worden gedaan wanneer het 
desbetreffende recht tot gevolg kan hebben dat de substantie van de aandelen erdoor wordt 
aangetast.  De blote eigenaar heeft steeds het recht de algemene vergadering bij te wonen. 
Behoudens andersluidend akkoord of gerechtelijke uitspraak zal hij louter een adviserende stem 
hebben.
Artikel 12. Register van aandelen
Een register van aandelen wordt op de zetel gehouden.
In het register van aandelen wordt aangetekend: 
1 ° de nauwkeurige gegevens van de persoon van elke vennoot alsmede het aantal van de hen 
toebehorende aandelen; 
2° de gedane stortingen; 
3° de overdrachten en de overgangen van aandelen met hun datum, gedagtekend en ondertekend 
door de overdrager en de overnemer in geval van overdracht onder levenden en door de 
zaakvoerder en de rechtverkrijgenden in geval van overgang wegens overlijden.
De eigendom van de effecten wordt bewezen door de inschrijving in het register van aandelen. Van 
die inschrijving worden certificaten afgegeven aan de houders van de effecten. De overdrachten en 
de overgangen van aandelen gebeuren ten aanzien van de vennootschap en van derden eerst vanaf 
de datum van inschrijving in het register van aandelen.
TITEL III : ORGANEN VAN DE VENNOOTSCHAP 
Afdeling 1 - Algemene vergadering
Behoudens hetgeen bepaald is in Titel VI van de statuten in geval de vennootschap slechts één 
vennoot telt, zijn de hiernavolgende bepalingen van toepassing op de algemene vergadering.
Artikel 13. Jaarvergadering - buitengewone algemene vergadering

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



De jaarvergadering zal gehouden worden op de derde zaterdag van de maand maart om 14 uur.
Indien deze dag een wettelijke feestdag is, heeft de jaarvergadering de volgende werkdag plaats.
Indien wordt geopteerd voor de procedure van schriftelijke besluitvorming zoals uiteengezet in artikel 
25 van deze statuten, dient de vennootschap het rondschrijven met vermelding van de agenda en de 
voorstellen van besluit, getekend en goedgekeurd door alle vennoten, ten laatste te ontvangen op de 
statutair bepaalde dag voor het houden van de jaarvergadering.
Een bijzondere of buitengewone algemene vergadering van vennoten mag bijeengeroepen worden 
telkens als het belang van de vennootschap zulks vereist.
Deze vergaderingen van vennoten mogen bijeengeroepen worden door het bestuursorgaan of de 
commissarissen en moeten bijeengeroepen worden op aanvraag van de vennoten die één/vijfde van 
het maatschappelijk kapitaal vertegenwoordigen. De vergaderingen van vennoten worden gehouden 
op de zetel van de vennootschap of op iedere andere plaats in de oproepingsbrief medegedeeld.
Artikel 14. Oproepingen
De oproepingen tot de algemene vergadering vermelden de agenda met de te behandelen 
onderwerpen.
Zij worden vijftien dagen voor de vergadering meegedeeld aan de vennoten, de houders van 
certificaten die met medewerking van de vennootschap werden uitgegeven, de obligatiehouders, de 
zaakvoerders en eventuele commissaris(sen).
De oproeping geschiedt door middel van een ter post aangetekende brief, tenzij de bestemmelingen 
individueel, uitdrukkelijk en schriftelijk hebben ingestemd om de oproeping via een ander 
communicatiemiddel te ontvangen.
De vennoten, de houders van certificaten die met medewerking van de vennootschap werden 
uitgegeven, de obligatiehouders, de zaakvoerders en eventuele commissaris die aan de vergadering 
deelnemen of er zich doen vertegenwoordigen, worden als regelmatig opgeroepen beschouwd. De 
voormelde personen kunnen er tevens voor of na de bijeenkomst van de algemene vergadering 
welke zij niet bijwoonden aan verzaken zich te beroepen op het ontbreken of de onregelmatigheid 
van de oproepingsbrief.
Artikel 15. Ter beschikking stellen van stukken
Samen met de oproepingsbrief voor de algemene vergadering, wordt aan de vennoten, de 
commissarissen en de zaakvoerders een afschrift verzonden van de stukken, die hen krachtens het 
Wetboek van vennootschappen moeten ter beschikking worden gesteld.
Een afschrift van deze stukken wordt ook onverwijld en kosteloos gezonden aan de andere 
opgeroepen personen die erom verzoeken.
Indien wordt geopteerd voor de procedure van schriftelijke besluitvorming zoals uiteengezet in artikel 
25 van deze statuten, dan zal het bestuursorgaan, samen met haar rondschrijven waarvan sprake in 
voormeld artikel, aan de vennoten en aan de eventuele commissarissen, een afschrift toezenden 
van de stukken, die hen krachtens het Wetboek van vennootschappen moeten ter beschikking 
worden gesteld.
Artikel 16. Vertegenwoordiging
Elke vennoot kan zich op de algemene vennotenvergadering doen vertegenwoordigen door een 
volmachtdrager, al dan niet vennoot. De volmachten dienen een handtekening te dragen (met 
inbegrip van de digitale handtekening zoals bedoeld in artikel 1322, alinea 2 van het Burgerlijk 
Wetboek).
De volmachten dienen schriftelijk ter kennis te worden gebracht per brief, telefax, e-mail of enig 
ander middel vermeld in artikel 2281 van het Burgerlijk Wetboek en worden neergelegd op het 
bureau van de vergadering. Daarenboven mag de zaakvoerder eisen dat zij op de door hem 
aangeduide plaats worden neergelegd drie werkdagen voor de algemene vergadering.
Zaterdagen, zondagen en wettelijke feestdagen worden voor de toepassing van dit artikel niet als 
werkdagen beschouwd.
Artikel 17. Aanwezigheidslijst
Alvorens aan de vergadering deel te nemen zijn de vennoten of hun volmachtdragers verplicht de 
aanwezigheidslijst, met aanduiding van de naam, de voorna(a)m(en) en de woonplaats of de 
maatschappelijke benaming en de statutaire zetel van de vennoten en van het aantal aandelen dat 
zij vertegenwoordigen, te ondertekenen.
Artikel 18. Samenstelling van het bureau - notulen
De algemene vergaderingen van vennoten worden voorgezeten door de zaakvoerder of voorzitter 
van het bestuursorgaan of, in geval van afwezigheid van deze laatste, door zijn plaatsvervanger of 
door een lid van de vergadering door deze laatste aangeduid. Indien het aantal aanwezige personen 
het toelaat, duidt de voorzitter van de vergadering een secretaris aan en duidt de vergadering twee 
stemopnemers aan op voorstel van de voorzitter. De notulen van de algemene vergaderingen 
worden ondertekend door de leden van het bureau en de vennoten die erom verzoeken. Deze 
notulen worden in een speciaal register bijgehouden.
Artikel 19. Antwoordplicht zaakvoerders/commissarissen 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



De zaakvoerder(s) geeft(geven) antwoord op de vragen die hem(n) worden gesteld door de 
vennoten met betrekking tot zijn(hun) verslag of tot de agendapunten voor zover de mededeling van 
de gegevens of feiten niet van die aard is dat zij ernstig nadeel zou berokkenen aan de 
vennootschap, de vennoten of het personeel van de vennootschap.
De commissaris(sen) geeft(geven) antwoord op de vragen die hem(n) worden gesteld door de 
vennoten met betrekking tot zijn(hun) verslag.
Artikel 20. Verdaging van de jaarvergadering
Het bestuursorgaan heeft het recht, tijdens de zitting, de beslissing van de jaarvergadering zoals 
bedoeld in artikel 13 van deze statuten met betrekking tot de goedkeuring van de jaarrekening drie 
weken uit te stellen. Deze verdaging doet geen afbreuk aan de andere genomen besluiten, 
behoudens andersluidende beslissing van de algemene vergadering hieromtrent.
Het bestuursorgaan moet de algemene vergadering opnieuw bijeenroepen, met dezelfde agenda 
binnen de termijn van drie weken.
De formaliteiten die vervuld werden om aan de eerste vergadering deel te nemen, blijven geldig voor 
de tweede vergadering. Nieuwe neerleggingen zullen toegestaan worden binnen de termijnen en op 
de voorwaarden vermeld in de statuten.
Artikel 21. Beraadslaging - aanwezigheidsquorum
Geen enkele vergadering kan beraadslagen over punten die niet voorkomen op de agenda, tenzij in 
de vergadering alle aandelen aanwezig zijn en daartoe met eenparigheid van stemmen wordt 
besloten.
De algemene vennotenvergadering kan geldig beraadslagen, onverschillig welk het aantal 
aanwezige en vertegenwoordigde aandelen is, behoudens in de gevallen waarvoor de wet een 
bepaald aanwezigheidsquorum vereist.
Artikel 22. Stemrecht
Elk aandeel geeft recht op één stem.
Schriftelijk stemmen is toegelaten. In dit geval vermeldt de brief waarop de stem wordt uitgebracht 
elk punt van de agenda en de eigenhandig geschreven woorden "aanvaard" of "verworpen", gevolgd 
door de handtekening; hij wordt aangetekend aan de vennootschap gestuurd en moet ten laatste 
daags voor de vergadering op de zetel toekomen.
Artikel 23. Meerderheid
Behalve in de bij wet bepaalde gevallen en de in artikel 24 opgenomen beslissingen die enkel bij 
buitengewone vergadering kunnen genomen worden, worden de beslissingen ongeacht het aantal 
van de op de vergadering aanwezige of vertegenwoordigde aandelen, genomen bij meerderheid van 
de stemmen waarmee aan de stemming wordt deelgenomen. Een onthouding wordt niet 
meegerekend bij het tellen van de stemmen.
Artikel 24. Buitengewone algemene vergadering
De buitengewone algemene vergadering kan over de hierna vermelde beslissingen alleen dan geldig 
beraadslagen en besluiten, wanneer de voorgestelde wijzigingen bepaaldelijk zijn aangegeven in de 
oproeping en wanneer de aanwezigen ten minste de helft van het maatschappelijke kapitaal 
vertegenwoordigen. Is deze laatste voorwaarde niet vervuld, dan moet een nieuwe vergadering 
worden bijeengeroepen, die op geldige wijze beslist, ongeacht het aantal van de aanwezige of 
vertegenwoordigde aandelen.
Volgende beslissingen kunnen slechts rechtsgeldig genomen worden met éénparigheid van de  ter 
vergadering uitgebrachte stemmen:

 de wijziging van het doel;

 benoeming van een zaakvoerder (al dan niet statutair);

 ontslag van een statutaire zaakvoerder;

 de omzetting van de rechtsvorm;

 een fusie of splitsing van de vennootschap;

 de ontbinding van de vennootschap, behoudens in geval van verlies van drie kwart van het 

maatschappelijk kapitaal. In dit laatste geval kan krachtens artikel 332 W.Venn. tot de ontbinding 

besloten worden door een vierde gedeelte van de ter vergadering uitgebrachte stemmen;

 de wijziging van dit Artikel 24 van de statuten.
Onverminderd strengere wettelijke meerderheidsvereisten, kunnen volgende beslissingen slechts 
geldig genomen worden met een meerderheid van drie vierden van de ter vergadering uitgebrachte 
stemmen:

 een verhoging of vermindering van het maatschappelijk kapitaal; 

 de uitgifte van aandelen beneden de fractiewaarde;

 de afschaffing of beperking van het voorkeurrecht tot inschrijving; 

 enige andere wijziging van de statuten.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



Een onthouding wordt als een negatieve stem beschouwd.
Artikel 25. Schriftelijke besluitvorming
Met uitzondering van de beslissingen welke bij authentieke akte moeten worden verleden, kunnen 
de vennoten eenparig en schriftelijk alle besluiten nemen die tot de bevoegdheid van de algemene 
vergadering behoren.
Daartoe zal door het bestuursorgaan, een rondschrijven, hetzij per brief, fax, e-mail of enige andere 
informatiedrager, met vermelding van de agenda en de voorstellen van besluit worden verstuurd 
naar alle vennoten en naar de eventuele commissarissen, met de vraag aan de vennoten de 
voorstellen van besluit goed te keuren en binnen de in het rondschrijven aangegeven termijn na 
ontvangst van het rondschrijven op correcte manier getekend terug te sturen naar de zetel van de 
vennootschap of op enige andere plaats in het rondschrijven vermeld.
Is binnen deze periode de goedkeuring van alle vennoten met betrekking tot alle agendapunten en 
de schriftelijke procedure niet ontvangen, dan worden de beslissingen geacht niet genomen te zijn.
De houders van obligaties alsmede de houders van certificaten op naam die met de medewerking 
van de vennootschap zijn uitgegeven, hebben recht om op de zetel van de vennootschap kennis te 
nemen van de genomen beslissingen.
Artikel 26. Afschriften en uittreksels van notulen
De afschriften en/of uittreksels van de notulen van de algemene vergaderingen bestemd voor derden 
worden ondertekend door één of meer zaakvoerders.
Afdeling 2 - bestuur
Behoudens hetgeen bepaald is in Titel VI van de statuten in geval de vennootschap slechts één 
vennoot telt, gelden de hiernavolgende regels. 
Artikel 27. Bestuursorgaan
De vennootschap wordt bestuurd door één of meer zaakvoerders.  Enkel advocaten die werkzaam 
zijn binnen de vennootschap of binnen verbonden advocatenvennootschappen in de zin van artikel
11 van het Wetboek van vennootschappen kunnen als zaakvoerder worden benoemd.
Wanneer een rechtspersoon tot zaakvoerder wordt benoemd, is deze verplicht onder zijn vennoten, 
zaakvoerders, bestuurders of werknemers een vaste vertegenwoordiger, natuurlijke persoon, aan te 
duiden die belast wordt met de uitvoering van de opdracht van zaakvoerder in naam en voor 
rekening van de rechtspersoon.
Telkens wanneer een rechtspersoon wordt voorgedragen voor een mandaat als zaakvoerder, moet 
een document aan de algemene vergadering worden voorgelegd waaruit zowel de identiteit van 
voormelde vaste vertegenwoordiger blijkt evenals de bevestiging dat deze laatste bereid is de functie 
van vaste vertegenwoordiger waar te nemen. De rechtspersoon is maar benoemd als zaakvoerder, 
nadat de algemene vergadering de vaste vertegenwoordiger heeft aanvaard. Bij het terugtreden van 
de vaste vertegenwoordiger neemt het mandaat van zaakvoerder van rechtswege een einde, tenzij 
de algemene vergadering voorafgaand aan de terugtreding een nieuwe vaste vertegenwoordiger 
heeft aanvaard.
Voor de benoeming en beëindiging van de opdracht van de vaste vertegenwoordiger gelden 
dezelfde regels van openbaarmaking alsof hij deze opdracht in eigen naam en voor eigen rekening 
zou vervullen.
Indien de vennootschap zelf tot bestuurder/zaakvoerder wordt benoemd in een vennootschap, komt 
de bevoegdheid om een vaste vertegenwoordiger te benoemen toe aan het bestuursorgaan.
De zaakvoerders worden benoemd door de vennoten voor de tijdsduur door haar vast te stellen.
Artikel 28. Interne bestuursbevoegdheid
Iedere zaakvoerder kan alle handelingen verrichten die nodig of dienstig zijn tot verwezenlijking van 
het doel, behoudens die handelingen waarvoor volgens het Wetboek van vennootschappen alleen 
de algemene vergadering bevoegd is.
Ingeval er meerdere zaakvoerders zijn zullen zij gezamenlijk het bestuur voeren.
De zaakvoerders regelen onder mekaar de uitoefening van de bevoegdheid. 
Artikel 29. Externe vertegenwoordigingsbevoegdheid
Iedere zaakvoerder afzonderlijk, ook wanneer er meerdere zijn, vertegenwoordigt de vennootschap 
jegens derden en in rechte als eiser of als verweerder.
De zaakvoerders kunnen gevolmachtigden van de vennootschap aanwijzen.  Alleen bijzondere en 
beperkte volmachten voor bepaalde of voor een reeks bepaalde rechtshandelingen zijn geoorloofd. 
De gevolmachtigden verbinden de vennootschap, binnen de perken van de hun verleende volmacht, 
onverminderd de verantwoordelijkheid van de zaakvoerders in geval van overdreven volmacht. Ten 
aanzien van derden zal de gevolmachtigde het bewijs van zijn aanstelling kunnen leveren door een 
exemplaar voor te leggen van de Bijlagen tot het Belgisch Staatsblad waarin zijn aanstelling werd 
bekendgemaakt. 
Afdeling 3 – controle
Artikel 30. Controle

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



De controle op de financiële toestand, op de jaarrekening en op de regelmatigheid van de 
verrichtingen weer te geven in de jaarrekening, wordt aan één of meer commissarissen opgedragen. 
De commissarissen worden benoemd door de algemene vergadering van vennoten, onder de leden, 
natuurlijke personen of rechtspersonen, van het Instituut der Bedrijfsrevisoren. De commissarissen 
worden benoemd voor een hernieuwbare termijn van drie jaar. Op straffe van schadevergoeding 
kunnen zij tijdens hun opdracht alleen om wettige reden door de algemene vergadering worden 
ontslagen.
Zolang de vennootschap evenwel kan genieten van de uitzonderingsbepaling voorzien bij artikel 
141, 2° van het Wetboek van vennootschappen, heeft iedere vennoot conform artikel 166 van het 
Wetboek van vennootschappen individueel de onderzoeks- en controlebevoegdheid van een 
commissaris.
Niettemin, heeft de algemene vergadering van vennoten steeds het recht een commissaris te 
benoemen en dit ongeacht de wettelijke criteria. Indien geen commissaris werd benoemd kan iedere 
vennoot zich laten vertegenwoordigen of bijstaan door een accountant. De vergoeding van de 
accountant komt ten laste van de vennootschap indien hij met haar toestemming wordt benoemd, of 
indien deze vergoeding te haren laste werd gelegd krachtens een rechterlijke beslissing. In deze 
gevallen worden de opmerkingen van de accountant medegedeeld aan de vennootschap.
TITEL IV: BOEKJAAR - JAARREKENINGEN - WINSTVERDELING.
Artikel 31. Boekjaar - jaarrekening - jaarverslag 
Het boekjaar begint op één oktober van ieder jaar en eindigt op dertig september van het 
daaropvolgende jaar.
Op het einde van elk boekjaar maakt het bestuursorgaan een inventaris, alsmede de jaarrekening 
bestaande uit de balans, de resultatenrekening en de toelichting op. Deze documenten worden 
overeenkomstig de wet opgesteld en neergelegd bij de Nationale Bank van België.
De jaarrekeningen worden met het oog op hun neerlegging geldig ondertekend door een 
zaakvoerder.
Het bestuursorgaan stelt bovendien jaarlijks een verslag op overeenkomstig artikel 95 en 96 van het 
Wetboek van vennootschappen. Het bestuursorgaan is evenwel niet gehouden tot het opstellen van 
een jaarverslag zolang de vennootschap beantwoordt aan de voorwaarden gesteld door artikel 94, 
eerste lid, 1 ° van het Wetboek van vennootschappen.
Artikel 32. Winstverdeling
Van de jaarlijkse winst wordt, volgens de vigerende wettelijke verplichtingen terzake, de dotatie aan 
de wettelijke reserve voorafgenomen. 
Op voorstel van het bestuursorgaan beslist de algemene vergadering over de bestemming van het 
saldo van de nettowinst.
TITEL V : Ontbinding – vereffening
Artikel 33. Voorstel tot ontbinding
Het voorstel tot ontbinding wordt toegelicht in een verslag dat door het bestuursorgaan wordt 
opgemaakt en dat vermeld wordt in de agenda van de algemene vergadering die zich over de 
ontbinding moet uitspreken. Bij dat verslag wordt een staat van activa en passiva gevoegd, die niet 
meer dan drie maanden voordien is vastgesteld.
De commissaris of, bij zijn ontstentenis, een bedrijfsrevisor of een externe accountant die door het 
bestuursorgaan wordt aangewezen, brengt over deze staat verslag uit en vermeldt inzonderheid of 
daarin de toestand van de vennootschap op volledige, getrouwe en juiste wijze is weergegeven.
Een afschrift van voormelde verslagen en de staat van activa en passiva wordt aan de vennoten 
verzonden.
Artikel 34. Beslissing tot ontbinding
Onverminderd de mogelijkheid tot gerechtelijke ontbinding, kan de vennootschap slechts ontbonden 
worden door een besluit van de algemene vergadering volgens de regels bepaald in artikel 24 van de 
statuten.
De vennoten en de rechthebbenden of de rechtverkrijgenden kunnen de vereffening van de 
vennootschap niet vorderen, noch de verzegeling of de verdeling van het maatschappelijk bezit 
vorderen, noch op eender welke wijze ook tussenkomen in het bestuur van de vennootschap. Voor de 
uitoefening van hun rechten moeten zij zich houden aan de boeken en geschriften en aan de beslissin-
gen van het bestuursorgaan en de algemene vergadering.
Artikel 35. Vereffening
De algemene vergadering benoemt één of meerdere vereffenaars.  Met het oog op de bescherming 
van het beroepsgeheim kunnen enkel advocaten aangesteld worden als vereffenaar.
De vereffenaars treden evenwel pas in functie nadat de rechtbank van koophandel is overgegaan tot 
de bevestiging van hun benoeming ingevolge de beslissing van de algemene vergadering. 
De vereffenaars beschikken over de meest uitgebreide bevoegdheden hun toegekend door de 
artikelen 186 en volgende van het Wetboek van Vennootschappen.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



De vereffenaars moeten de algemene vergadering van vennoten bijeenroepen wanneer vennoten 
die één vijfde van het maatschappelijk kapitaal vertegenwoordigen, het vragen en zij moeten de 
algemene vergadering van obligatiehouders bijeenroepen wanneer obligatiehouders die één vijfde 
van het bedrag van de in omloop zijnde obligaties vertegenwoordigen, het vragen.
De vereffenaars zenden in de zesde en de twaalfde maand van het eerste vereffeningsjaar een 
omstandige staat van de toestand van de vereffening over aan de griffie van de rechtbank van 
koophandel van het arrondissement waarin de vennootschap haar zetel heeft. Die staat vermeldt 
onder meer de ontvangsten, de uitgaven en de uitkeringen en geeft aan wat nog moet worden 
vereffend. Vanaf het tweede jaar van de vereffening wordt die omstandige staat slechts om het jaar 
aan de griffie overgezonden en bij het vereffeningsdossier gevoegd.
Onverminderd de rechten van de bevoorrechte schuldeisers, betalen de vereffenaars alle schulden 
naar evenredigheid en zonder onderscheid tussen opeisbare en niet opeisbare schulden, onder 
aftrek, wat deze betreft, van het disconto. Zij mogen echter op eigen risico eerst de opeisbare 
schulden betalen, ingeval de baten de lasten aanmerkelijk te boven gaan of de schuldvorderingen op 
termijn voldoende gewaarborgd zijn, onverminderd het recht van de schuldeisers om zich tot de 
rechtbank te wenden. 
Vooraleer de vereffening wordt afgesloten, leggen de vereffenaars het plan voor de verdeling van de 
activa onder de verschillende schuldeisers voor akkoord voor aan de rechtbank van koophandel van 
het arrondissement waarbinnen de vennootschap haar zetel heeft. 
Na betaling van de schulden of consignatie van de nodige gelden om die te voldoen, verdelen de 
vereffenaars onder de vennoten de gelden of waarden die gelijk verdeeld kunnen worden; zij 
overhandigen hun de goederen die zij voor nadere verdeling hebben moeten overhouden.
TITEL VI : BEPALINGEN VAN TOEPASSING INGEVAL DE VENNOOTSCHAP SLECHTS EEN 
VENNOOT TELT
Artikel 36. Algemene bepaling
Alle bepalingen van onderhavige statuten zijn toepasselijk wanneer de vennootschap slechts één 
vennoot telt in zoverre ze niet strijdig zijn met de hierna gestelde regels betreffende de 
éénhoofdigheid.
Artikel 37. Overdracht van aandelen onder levenden
Tot de overdracht van een geheel of een gedeelte van zijn aandelen wordt door de enige vennoot 
alleen beslist.
Artikel 38. Overlijden van de enige vennoot zonder erfgerechtigden
Indien de enige vennoot overlijdt en zijn aandelen op geen enkele gerechtigde overgaan, is de 
vennootschap van rechtswege ontbonden en wordt artikel 344 van het Wetboek van 
vennootschappen toegepast.
Artikel 39. Overlijden van de enige vennoot met erfgerechtigden
Het overlijden van de enige vennoot heeft niet tot gevolg dat de vennootschap wordt ontbonden.
Ingeval van overlijden van de enige vennoot worden de aan de aandelen verbonden rechten 
uitgeoefend door de regelmatig in het bezit getreden of in het bezit gestelde erfgenamen of 
legatarissen, naar evenredigheid van hun rechten in de nalatenschap, en dit op de dag van de 
verdeling van de aandelen of tot het afleveren van de legaten met betrekking tot deze aandelen.  In 
voorkomend geval zal - conform het op dat ogenblik vigerend Reglement van de Orde van Vlaams 
Balies betreffende samenwerkingsverbanden tussen advocaten en betreffende 
eenpersoonsvennootschappen van advocaten - de naam en het doel van de vennootschap moeten 
worden gewijzigd.
De rechten en plichten met betrekking tot de aandelen worden tussen blote eigenaar en 
vruchtgebruiker verdeeld, zoals beschreven onder artikel 11.
Wanneer de erfgenamen of legatarissen evenwel niet de hoedanigheid van advocaat hebben, zal de 
vennootschap niet langer het beroep van advocaat kunnen uitoefenen.
De erfgenamen kunnen de door hen geërfde aandelen overlaten aan een derde die de hoedanigheid 
van advocaat bezit en die bereid is zijn volledige of gedeeltelijke activiteit als advocaat in de 
vennootschap uit te oefenen. Zolang de overdracht niet is gebeurd, blijven de aan de aandelen 
verbonden lidmaatschapsrechten geschorst. Inmiddels kan de stafhouder van de bevoegde orde 
van advocaten op verzoek van de meest gerede erfgenaam een advocaat gelasten met het 
voorlopig bewind over de advocatenpraktijk die in de vennootschap uitgeoefend wordt.
Komen er meerdere erfgenamen of legatarissen, dan gelden de volgende regels : ten opzichte van 
de vennootschap zijn de aandelen ondeelbaar. De onverdeelde eigenaars moeten zich ten opzicht 
van de vennootschap door één enkele persoon laten vertegenwoordigen; zolang dit niet is gebeurd, 
worden de rechten die aan deze aandelen verbonden zijn, geschorst. Kan tussen de erfgerechtigden 
geen overeenstemming bereikt worden, dan kan de rechter op verzoek van de meest gereden partij 
een voorlopig bewindvoerder benoemen om de betrokken rechten uit te oefenen in het belang van 
de gezamenlijke gerechtigden.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



Wanneer het aandeel toebehoort aan naakte eigenaars en vruchtgebruikers worden alle rechten, 
inbegrepen het stemrecht, uitgeoefend door de vruchtgebruiker(s).
Artikel 40. Kapitaalverhoging - voorkeurrecht
Indien de enige vennoot besluit tot kapitaalverhoging in geld is artikel 7 van deze statuten niet van 
toepassing.
Artikel 41. Zaakvoerder - benoeming
Enkel de enige vennoot kan tot zaakvoerder benoemd worden.
Artikel 42. Controle
Zolang de vennootschap geen commissaris heeft, oefent de enige vennoot alle bevoegdheden van 
de commissaris uit zoals bepaald in artikel 30 van de statuten.
Artikel 43. Algemene vergadering
De enige vennoot oefent alle bevoegdheden uit die aan de algemene vergadering toekomen. Hij kan 
die bevoegdheden niet overdragen, behalve voor welbepaalde doeleinden. Van de besluiten van de 
enige vennoot worden notulen gemaakt die door hem worden ondertekend en nadien opgenomen 
worden in een register dat op de zetel van de vennootschap wordt bewaard.
TITEL VII : ALGEMENE BEPALINGEN 
Artikel 44. Deontologie
De statuten zijn ondergeschikt aan de regels van het Reglement van de Orde van Vlaams Balies 
betreffende samenwerkingsverbanden tussen advocaten en betreffende 
eenpersoonsvennootschappen van advocaten en aan de deontologische regels van het beroep van 
advocaat en moeten daarmee overeenstemmend worden geïnterpreteerd. 
Artikel 45. Woonstkeuze
Elke zaakvoerder, commissaris of vereffenaar met buitenlandse woonplaats moet woonst kiezen in 
België, bij gebreke waarvan hij geacht zal worden woonst te hebben gekozen in de maatschappelijke 
zetel.
Artikel 46. Hernummering
Ingeval een  hernummering van de artikelen van het Wetboek van vennootschappen zou 
geschieden, dan zullen de in deze statuten aangehaalde artikelnummers moeten gelezen worden als 
de nieuwe artikelnummers ingevolge hernummering.
Artikel 47. Wetswijziging
Alle bepalingen in deze statuten die herhalingen zijn van wat vermeld staat in het Wetboek van 
vennootschappen worden bij een wetswijziging vervangen door de nieuwe bepalingen van het 
Wetboek van vennootschappen. In deze herhalingen dienen de erin vervatte verplichtingen niet als 
statutaire, doch louter als wettelijke verplichtingen aanzien te worden. Bijgevolg kunnen de 
zaakvoerders enkel aansprakelijk gesteld worden wegens schending van statutaire bepalingen in de 
mate dat verplichtingen geschonden worden waarbij van de wet wordt afgeweken of aan de wet 
wordt toegevoegd.”
DIVERSE BEPALINGEN
Eerste boekjaar
De vennootschap zal in toepassing van artikel 2, paragraaf 4 van het Wetboek van 
vennootschappen rechtspersoonlijkheid verkrijgen vanaf de dag van de neerlegging van een uitgifte 
van de oprichtingsakte op de griffie van de bevoegde rechtbank van koophandel, overeenkomstig 
artikel 68 van het Wetboek van vennootschappen. 
Het eerste boekjaar neemt een aanvang op de dag van de neerlegging van een uitgifte van de 
oprichtingsakte op de griffie van de bevoegde rechtbank van koophandel en zal worden afgesloten 
op dertig september tweeduizend vijftien.
Datum eerste jaarvergadering
De eerste jaarvergadering zal gehouden worden op derde zaterdag van de maand maart 2016.
Benoeming van de niet-statutaire zaakvoerder(s)
Onmiddellijk hebben de oprichters met éénparigheid van stemmen beslist te benoemen tot eerste, 
niet-statutaire, zaakvoerder(s), en dit voor onbepaalde duur: 
1° de heer Franky Baert, voornoemd.
2° mevrouw Katleen Lefever, voornoemd.
Commissaris
De comparanten-oprichters hebben verklaard, dat uit te goeder trouw verrichte schatting blijkt dat 
de vennootschap voor het eerste boekjaar niet valt onder de voorwaarden waardoor de aanstelling 
van een of meer commissarissen verplicht wordt en zij geen commissaris wensen te benoemen 
zodat geen afzonderlijk orgaan van controle wordt ingesteld. De vennoten bezitten derhalve 
individueel de onderzoeks- en controlebevoegdheid van een commissaris.
Volmacht
Bijzondere volmacht werd verleend voor het vervullen van alle formaliteiten inzake het 
rechtspersonenregister, BTW-administratie, sociaal verzekeringsfonds, sociale secretariaten en 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Voor-
behouden 

aan het 
Belgisch 

Staatsblad

Luik B - VervolgVoor-
behouden 

aan het 
Belgisch 

Staatsblad

andere fiscale- en diverse administraties, aan bv bvba Cnockaert & Salens, te 8200 Brugge, Koude 
Keukenstraat 13, en alle aangestelden, met mogelijkheid tot indeplaatsstelling.
Deze machten hebben betrekking op alle mogelijke wijzigingen, inschrijvingen, doorhalingen en 
andere formaliteiten en dit voor alle beslissingen die ooit genomen werden of zullen genomen 
worden.
Overname verbintenissen
De comparanten hebben verklaard, bij toepassing van artikel 60 van het Wetboek van 
vennootschappen, dat de vennootschap alle verbintenissen overneemt die zijn aangegaan voor 
rekening en ten name van de vennootschap in oprichting, te rekenen vanaf 1 januari 2014.
Deze overneming zal evenwel slechts gevolg hebben wanneer de vennootschap 
rechtspersoonlijkheid zal hebben verworven en met name vanaf de neerlegging van het uittreksel 
uit de statuten op de griffie van de bevoegde rechtbank. De verbintenissen intussen aangegaan 
dienen, overeenkomstig het Wetboek van vennootschappen, eveneens bekrachtigd te worden eens 
de vennootschap rechtspersoonlijkheid heeft verkregen.

Dirk Hendrickx, Notaris

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
28

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 


