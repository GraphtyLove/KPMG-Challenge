





























Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Luik B In de bijlagen bij het Belgisch Staatsblad bekend te maken kopie
na neerlegging ter griffie van de akte

Ondernemingsnr :

Benaming (voluit): EXQUISEAT
(verkort):

Rechtsvorm : Besloten vennootschap met beperkte aansprakelijkheid

Zetel : 3191 Boortmeerbeek, Patrijzenweg 6
(volledig adres)

Onderwerp(en) akte: Oprichting
Er blijkt uit een akte verleden voor notaris Marc De Backer, te Mechelen, op 22 mei 2014, ter registratie 
aangeboden, dat een besloten vennootschap met beperkte aansprakelijkheid werd opgericht door de 
TAELEMANS Eric Constant, wonende te 3191 Boortmeerbeek en mevrouw VANDER LINDEN Nancy, 
wonende te 3191 Boortmeerbeek, als volgt:
Het kapitaal wordt volledig onderschreven door:
- voornoemde heer Taelemans, tot beloop van : zestig duizend euro (€ 60.000,00);
- voornoemde mevrouw Vander Linden, tot beloop van : zestig duizend euro (€ 60.000,00);
doch slechts volstort door :
- voornoemde heer Taelemans, tot beloop van : twaalfduizend euro (€ 12.000,00);
- voornoemde mevrouw Vander Linden, tot beloop van : twaalfduizend euro (€ 12.000,00);
Als vergoeding voor de inbreng worden de aandelen toegekend als volgt:
- aan voornoemde heer Taelemans : zestig (60) aandelen;
- aan voornoemde mevrouw Vander Linden : zestig (60) aandelen.
De comparant verklaart de statuten van de vennootschap vast te stellen als volgt:
NAAM - DUUR - ZETEL - DOEL. 
Artikel 1:- De vennootschap is opgericht onder de benaming: " EXQUISEAT", een Besloten 
vennootschap met beperkte aansprakelijkheid.
Artikel 2:- De vennootschap is gevestigd te 3191 Boortmeerbeek Patrijzenweg, 6.
De zetel kan zonder statutenwijziging verplaatst worden in het Vlaamse gedeelte van het land, alsook in 
het arrondissement Brussel, bij besluit van de zaakvoerder, bekendgemaakt in het Belgisch Staatsblad.
De vennootschap kan, bij eenvoudige beslissing van de zaakvoerder, administratieve zetels, 
agentschappen, werkplaatsen, opslagplaatsen en bijkantoren, zowel in België als in het buitenland 
vestigen.
Artikel 3:- De vennootschap wordt voor een onbeperkte duur aangegaan. Zij mag verbintenissen 
aangaan voor een termijn die de datum van haar eventuele ontbinding overtreft.
Artikel 4:- De vennootschap heeft tot doel: 
- management en handel in producten; 
- adviesverlening;
- het beheer of uitbating van ondernemingen in de ruimste zin van het woord;
- het verwerven en beheren van belangen in andere maatschappijen om hun beheer te
controleren of er in deel te hebben;
- het aanwenden van middelen voor de oprichting, de reorganisatie of de uitbreiding van 
vennootschappen;
- het afsluiten van distributieovereenkomsten, agentschapsovereenkomsten, commerciële 
samenwerkingsovereenkomsten van alle aard met als doel de verdeling van de producten van een 
ander bedrijf in België en Europa in de sector van de consumentengoederen;
- consultancy en opleiding opdrachten uitvoeren met betrekking tot project organisatie, project 
management en project ontwikkeling in opdracht van de bedrijfswereld. Dit houdt onder meer in het 
managen van de marketing-, verkoop-, technische-, financiële- en juridische aspecten van projecten 
en dit van de conceptfase tot en met de uiteindelijke realisatie en het beheer ervan;
- het aansturen van project teams voor de efficiënte uitvoering van toegewezen projecten;
- het implementeren van project management en rapportering methodologie;

Griffie 

Voor-
behouden 

aan het 
Belgisch 

Staatsblad

Mod PDF 11.1

 *14304862*
Neergelegd
23-05-2014

0552896139

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

5/
20

14
 - 

An
ne

xe
s 

du
 M

on
ite

ur
 b

el
ge

 



- project Management van grote en/of complexe projecten;
- consultancy en opleiding opdrachten in bedrijfsorganisatie, bedrijfsmanagement en business 
Development;
- adviesbureau op het gebied van bedrijfsvoering en beheer zoals ondermeer:
het verlenen van adviezen en hulp aan het bedrijfsleven en de overheid op het gebied van planning, 
organisatie, efficiëntie, en toezicht, het verschaffen van informatie aan de bedrijfsleiding, enzovoort;
- het berekenen van de kosten en baten van de voorgestelde maatregelen op het gebied van 
planning, organisatie, efficiëntie, enzovoort;
- het waarnemen van bestuurdersopdrachten in andere vennootschappen;
- het waarnemen van mandaten in verenigingen, vennootschappen of andere organisaties met 
rechtspersoonlijkheid, zowel van Belgische als van buitenlandse nationaliteit;
- optreden als technisch adviesbureau voor de bedrijfswereld;
- voor eigen rekening het aanleggen, het oordeelkundig uitbouwen en beheren van een onroerend 
vermogen. Alle verrichtingen met betrekking tot onroerende goederen en onroerende zakelijke 
rechten zoals de huurfinanciering van onroerende goederen aan derden, het aankopen, verkopen, 
ruilen, bouwen, verbouwen, onderhouden, verhuren, huren, verkavelen, prospecteren en uitbaten 
van onroerende goederen. De aan- en verkoop, huur en verhuur van roerende goederen, 
binnenhuisinrichting en decoratie, alsmede alle handelingen die rechtstreeks of onrechtstreeks met 
dit doel in verband staan en die van aard zijn de opbrengst van de roerende en onroerende 
goederen te bevorderen, alsmede zich borg te stellen voor het goede verloop van verbintenissen 
door derde personen aangegaan die het genot zouden hebben van deze roerende en onroerende 
goederen.
- het aanleggen, het oordeelkundig uitbouwen en beheren van een roerend patrimonium, alle 
verrichtingen met betrekking tot roerende goederen en rechten, van welke aard ook, zoals het 
verwerven door inschrijving of aankoop en het beheren van aandelen, obligaties, kasbons of andere 
roerende waarden, van welke vorm ook, van Belgische of buitenlandse, bestaande of nog op te 
richten rechtspersonen en ondernemingen;
- behoudens uitdrukkelijke machtiging door de Commissie voor het Banken Financiewezen zal de 
vennootschap geen activiteiten mogen uitoefenen welke voorbehouden zijn voor ondernemingen 
voor vermogensbeheer en beleggingsadvies.
- een patrimonium gevormd uit roerende en onroerende goederen te behouden, in de ruimste zin 
van het woord te beheren en oordeelkundig uit te breiden; 
- binnen het kader van haar maatschappelijk doel zal de vennootschap mogen overgaan tot 
aankopen, opschikken, uitrusten, valoriseren, bouwen, verhuren of te huur nemen van
onroerende goederen, al dan niet gemeubeld.
De vennootschap kan, zowel in België als in het buitenland: alle handels- en nijverheidsdaden 
stellen, alle financiële transacties uitvoeren en alle roerende en onroerende verrichtingen realiseren, 
dit alles zowel voor eigen rekening als voor rekening van derden, die van aard zijn om de 
verwezenlijking van haar maatschappelijk doel rechtstreeks of onrechtstreeks te bevorderen.
De vennootschap mag met alle middelen samenwerken met of deelnemen aan alle ondernemingen 
of vennootschappen, in België of in het buitenland die een gelijkaardig, eenzelfde of aanverwant doel 
nastreven of die van die aard zijn het maatschappelijk doel te bevorderen.  
KAPITAAL - AANDELEN.
Artikel 5:- Het maatschappelijk kapitaal van de vennootschap bedraagt honderd twintig duizend euro (€ 
120.000,00) verdeeld in honderdtwintig (120) gelijke aandelen met een nominale waarde van duizend 
euro (€ 1.000,00) per aandeel.
Artikel 6:- Enkel de Buitengewone Algemene Vergadering kan beslissen tot een verhoging of 
vermindering van het maatschappelijk kapitaal, dit gebeurt ten overstaan van een notaris en in 
overeenstemming met de bepalingen voorzien door het Wetboek van vennootschappen.
Artikel 7:- De aandelen zijn op naam en voorzien van een volgnummer. Een aandelenregister wordt 
bijgehouden op de zetel van de vennootschap, dit register bevat:
- de nauwkeurige gegevens betreffende de identiteit van elke vennoot en het aantal aandelen dat 
hem toebehoort;
- de gedane stortingen;
- de overdrachten van aandelen met hun datum, gedagtekend en ondertekend door de overdrager 
en de overnemer (of hun gevolmachtigden) in geval van overdracht onder de levenden. In geval van 
overgang wegens overlijden gedagtekend en ondertekend door de zaakvoerder en de 
rechtsverkrijgenden.
Het eigendom van een aandeel op naam kan worden bewezen door de oprichtingsakte en de akte 
van kapitaalverhoging en ook, na overdracht of overgang wegens overlijden, door de inschrijving in 
het aandelenregister.
De overdrachten en de overgang wegens overlijden gelden ten aanzien van de vennootschap en 
aan derden pas vanaf de datum van de inschrijving in het aandelenregister.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

5/
20

14
 - 

An
ne

xe
s 

du
 M

on
ite

ur
 b

el
ge

 



De aandeelhouders beschikken over inzagerecht in de registers dat op hun effecten betrekking 
hebben. 
Iedere vennoot mag een bewijs van inschrijving vragen op zijn naam. Dit bewijs is een uittreksel uit 
het register, getekend door een zaakvoerder en vermeldt het aantal aandelen dat een vennoot heeft 
in de vennootschap.
De vennootschap erkent slechts één enkele eigenaar per titel voor de uitoefening van de eraan 
verbonden rechten. 
Zijn er meerder eigenaars van een aandeel, dan zijn deze gehouden zich tegenover de 
vennootschap te laten vertegenwoordigen door één enkele onder hen of door een mandataris, al dan 
niet vennoot, die ten opzichte van de vennootschap als eigenaar wordt beschouwd. De uitoefening 
van de eraan verbonden rechten mag door de vennootschap geschorst worden totdat één enkele 
persoon is aangeduid als eigenaar van de titel tegenover de vennootschap.
Behoudens afwijkende overeenkomst tussen de vennoten komt het stemrecht verbonden aan de 
aandelen ingeschreven op naam van een echtgenoot, gehuwd onder het wettelijk stelsel, uitsluitend 
toe aan deze echtgenoot op wiens naam de aandelen zijn ingeschreven, ongeacht of deze aandelen 
toebehoren aan zijn persoonlijke vermogen dan wel aan het gemeenschappelijke vermogen dat 
tussen beide echtgenoten bestaat.
In geval van vruchtgebruik, behoudens afwijkende overeenkomst, zal de naakte eigenaar, tegenover de 
vennootschap door de vruchtgebruiker vertegenwoordigd worden.
Artikel 8:- Bij elke kapitaalverhoging in geld worden de nieuwe aandelen het eerst aangeboden aan 
de aandeelhouders naar evenredigheid met het gedeelte van het kapitaal dat hun aandelen 
vertegenwoordigt. Het voorkeurrecht kan worden uitgeoefend gedurende een termijn van ten minste 
vijftien dagen te rekenen van de dag van de openstelling van de inschrijving. Die termijn wordt bepaald 
door de algemene vergadering. De uitgifte met voorkeurrecht en het tijdvak waarin dat kan worden 
uitgeoefend, worden aangekondigd in een bericht dat bij aangetekende brief ter kennis wordt gebracht 
van de vennoten.
Op de aandelen waarop niet werd ingeschreven door de alsdan bestaande vennoten, kan slechts 
worden ingeschreven door de in het Wetboek van Vennootschappen genoemde personen, behoudens 
instemming van ten minste de helft van de vennoten die ten minste drie/vierden van het kapitaal 
bezitten.
Artikel 9:- Bij overlijden van een vennoot zal de vennootschap van rechtswege voortbestaan tussen 
de overige vennoten. De aandelen mogen op straffe van nietigheid niet worden overgedragen onder 
de levenden, noch overgaan wegens overlijden dan met instemming van ten minste de helft van de 
vennoten die ten minste drie vierde van het kapitaal bezitten, na aftrek van de rechten waarvan de 
overdracht is voorgesteld.
Deze instemming is evenwel niet vereist wanneer de aandelen worden overgedragen of overgaan 
aan de afstammelingen in rechte lijn van de vennoten, aan de echtgenoot van de overdrager de 
medevennoten.
Evenwel zal geen enkele vennoot geheel of gedeeltelijk afstand kunnen doen onder levenden of 
overdracht bij overlijden van zijn aandelen, zelfs niet aan een mede- vennoot, aan zijn echtgenote of 
echtgenoot en afstammelingen, zonder vooraf de verkoop ervan te hebben aangeboden aan alle 
mede- vennoten, die behoudens overeenkomst tussen hen, alle aandelen proportioneel zullen verdelen.
Elke vennoot verbindt er zich toe om bij verkoop van zijn aandelen aan een derde overnemer, in de 
koop-verkoopovereenkomst  een clausule te laten opnemen waardoor deze derde zich ertoe 
verbindt eveneens de aandelen van de andere venno(o)t(en) te kopen aan identieke voorwaarden. 
De andere vennoot is volledig vrij zijn aandelen op dat ogenblik al dan niet te verkopen.
Ingeval van overdracht van aandelen wegens overlijden, zullen de erfgenamen of begiftigden, slechts 
recht hebben op de waarde van de overgedragen aandelen. Zij mogen de afkoop daarvan vragen via 
een per post aangetekende brief die gericht wordt aan het bestuursorgaan van de vennootschap en 
waarvan die onmiddellijk een afschrift aangetekend toezendt aan de onderscheiden vennoten. 
Indien de vennootschap zelf aandelen wenst te verwerven, dient worden gehandeld conform het 
Wetboek van Vennootschappen.
Bij gebreke van overeenstemming tussen de vennoten of van statutaire bepalingen worden de prijs 
en de voorwaarden vastgesteld door de bevoegde rechtbank zonder dat er rekening mag worden 
gehouden met de schattingen van het testament, op verzoek van de meest gerede partij en na 
behoorlijke dagvaarding van de tegenpartij. De gekochte aandelen zijn niet vatbaar voor overdracht 
zolang de prijs niet volledig betaald is.
Indien de afkoop niet binnen de drie maanden is geschied, hebben de erfgenamen of de begiftigden 
het recht om de vervroegde ontbinding van de vennootschap te vorderen.
BESTUUR EN VERTEGENWOORDIGING
Artikel 10:- De vennootschap wordt bestuurd door één of meer zaakvoerders, al dan niet vennoten, 
benoemd door de algemene vergadering. Indien er meer dan een zaakvoerder is, kunnen zij de 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

5/
20

14
 - 

An
ne

xe
s 

du
 M

on
ite

ur
 b

el
ge

 



bestuurstaken onder elkaar verdelen. Zodanige verdeling van taken kan aan of door derden niet worden 
tegengeworpen.
De opdracht van de zaakvoerder kan om gewichtige redenen geheel of gedeeltelijk worden herroepen 
door een besluit van de algemene vergadering met inachtneming van de vereisten voor 
statutenwijziging.
Iedere zaakvoerder is bevoegd om alle handelingen van intern bestuur te verrichten die nodig of dienstig 
zijn tot verwezenlijking van het doel van de vennootschap, met uitzondering van die handelingen 
waarvoor volgens de wet alleen de algemene vergadering bevoegd is.
Iedere zaakvoerder vertegenwoordigt alleen de vennootschap in en buiten rechte.
Wordt tot statutaire zaakvoerder benoemd voor de ganse duur van de vennootschap: voornoemde 
heer Taelemans Eric, die aanvaardt, onder bevestiging dat hij niet getroffen werd door enig 
verbodsbepaling die zich daartegen verzet. De afzetting van deze zaakvoerder zal slechts mogen 
uitgesproken worden hetzij met eenparigheid van stemmen van alle vennoten, hetzij om gewichtige 
redenen, wanneer de algemene vergadering hiertoe besluit met inachtneming van de vereisten van een 
statutenwijziging.
Ingeval van overlijden, ontslag op zijn verzoek of afzetting van voornoemde zaakvoerder, zal zijn 
echtgenote, mevrouw Vander Linden, voornoemd, van rechtswege in zijn plaats treden zonder 
beperking van duur en zonder dat daarvoor de statuten moeten worden gewijzigd.
Indien genoemde echtgenote vooroverleden is, of deze taak niet verlangt waar te nemen, zal het 
oudste kind van voornoemde zaakvoerder van rechtswege de plaats innemen van statutaire 
zaakvoerder. Laatstgenoemde zaakvoerder zal afzetbaar zijn bij eenvoudige meerderheid van 
stemmen en zonder dat daartoe gewichtige redenen voorhanden moeten zijn.   
Artikel 10bis: - Rechtspersonen kunnen ook het mandaat van zaakvoerder uitoefenen. Zij worden in hun 
hoedanigheid van zaakvoerder vertegenwoordigd door een vaste vertegenwoordiger die belast wordt 
met de uitvoering van de opdracht in naam en voor rekening van de rechtspersoon. Deze vaste 
vertegenwoordiger wordt door de rechtspersoon benoemd onder zijn vennoten, zaakvoerders, 
bestuurders of werknemers.
Artikel 11:- Het lid van een college van zaakvoerders dat, rechtstreeks of onrechtstreeks, een belang 
van vermogensrechtelijke aard heeft dat strijdig is met een beslissing of een aan het college van 
zaakvoerders voorgelegde verrichting, moet dit mededelen aan de andere zaakvoerders vóór het 
college van zaakvoerders een besluit neemt, dit alles overeenkomstig de bepalingen opgenomen in het 
Wetboek van Vennootschappen.
De vennootschap kan de nietigheid vorderen van beslissingen of verrichtingen die hebben 
plaatsgevonden met overtreding van de in dit artikel bepaalde regels, indien de wederpartij bij die 
beslissingen of verrichtingen van die overtreding op de hoogte was of had moeten zijn.
Is er slechts één zaakvoerder en is hij voor die tegenstrijdigheid van belangen geplaatst, dan stelt hij de 
vennoten daarvan in kennis en de beslissing mag slechts worden genomen of de verrichting mag 
slechts worden gedaan voor rekening van de vennootschap door een lasthebber ad hoc.
Indien de zaakvoerder de enige vennoot is en hij voor die tegenstrijdigheid van belangen is geplaatst, 
kan hij de beslissing nemen of de verrichting doen, doch hij moet hierover bijzonder verslag uitbrengen 
in een stuk dat tegelijk met de jaarrekening wordt neergelegd.
Hij is gehouden, ten aanzien van zowel de vennootschap als van derden, tot vergoeding van de schade 
die voortvloeit uit een voordeel dat hij ten koste van de vennootschap onrechtmatig zou hebben 
verkregen.
Artikel 12:- Aan de zaakvoerders kan de algemene vergadering buiten en boven de emolumenten door 
haar bepaald en de representatie-, reis- en andere kosten, vaste vergoedingen toekennen, in te 
schrijven op rekening van de algemene kosten.
Artikel 13:- De zaakvoerder kan gevolmachtigden van de vennootschap aanstellen; alleen bijzondere en 
beperkte volmachten voor bepaalde of voor een reeks bepaalde rechtshandelingen zijn geoorloofd.
De gevolmachtigden verbinden de vennootschap binnen de perken van de hun verleende volmacht, 
onverminderd de hoofdelijke verantwoordelijkheid van de zaakvoerder in geval van overdreven macht.
Artikel 14:- De controle op de financiële toestand, op de jaarrekening en op de regelmatigheid van de 
verrichtingen, weer te geven in de jaarrekening, wordt aan één of meer commissarissen opgedragen, 
benoemd door de algemene vergadering, welke tevens hun bezoldiging vaststelt.
Wanneer er verscheidene commissarissen zijn benoemd, vormen zij een college. Zij kunnen de controle 
op de vennootschap onder elkaar verdelen. Het college beraadslaagt en besluit volgens de gewone 
regels van de beraadslagende vergadering.
Deze bepalingen gelden enkel voor het geval de bovenvermelde vennootschap zou vallen onder het 
criterium van grote ondernemingen.
Wordt geen commissaris benoemd, dan heeft ieder vennoot individueel de onderzoeks- en 
controlebevoegdheid van een commissaris. Hij kan zich laten vertegenwoordigen door een accountant.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

5/
20

14
 - 

An
ne

xe
s 

du
 M

on
ite

ur
 b

el
ge

 



De vergoeding van de accountant komt ten laste van de vennootschap, indien hij met haar toestemming 
werd benoemd of indien deze vergoeding te haren laste werd gelegd krachtens een rechterlijke 
beslissing.
Als geen commissaris is benoemd, wordt van dit feit melding gemaakt in de uittreksels van akten en 
stukken die de commissaris betreffen, en welke worden bekend gemaakt.
ALGEMENE VERGADERING
Artikel 15:- De vennoten komen in algemene vergadering bijeen om te beraadslagen over alle zaken die 
de vennootschap aanbelangen. De gewone algemene vergadering wordt ieder jaar gehouden op de 
derde vrijdag van de maand juni  om veertien uur, ten maatschappelijke zetel of op een ander uur en 
plaats vermeld in de oproeping.
Indien die dag een wettelijke feestdag is, zal de vergadering de eerstvolgende werkdag gehouden 
worden.
Artikel 16:- De gewone en de buitengewone algemene vergadering is bevoegd om te beraadslagen en 
te besluiten inzake onder meer:
- de benoeming en het ontslag van de zaakvoerder en in voorkomend geval van de commissarissen;
- het instellen van de vennootschapsvordering tegen de zaakvoerder en de commissarissen;
- de goedkeuring van de jaarrekening;
- de bestemming van het resultaat.
Artikel 17:- De buitengewone algemene vergadering is bevoegd om wijzigingen aan te brengen in de 
statuten en met name te besluiten tot ongevraagde uittreding van de zaakvoerder om gewichtige 
redenen, vervroegde ontbinding van de vennootschap en in voorkomend geval verhoging of 
vermindering van het maatschappelijk kapitaal, fusie met één of meer vennootschappen, wijzigingen 
van het doel van de vennootschap, omzetting van de vennootschap in een vennootschap met een 
andere rechtsvorm.
Artikel 18:- De zaakvoerder en in voorkomend geval de commissaris, kunnen zowel een gewone 
algemene vergadering als een buitengewone algemene vergadering bijeenroepen.
Zij moeten tevens een buitengewone algemene vergadering bijeenroepen wanneer één of meer 
vennoten die alleen of gezamenlijk één/vijfde van het maatschappelijk kapitaal vertegenwoordigen, het 
vragen.
Iedere vennoot brengt zijn stem uit in persoon of bij gemachtigde. Elk aandeel geeft recht op één stem.
Artikel 19:- De processen-verbaal van de algemene vergadering worden door de aanwezige vennoten, 
die dit wensen, ondertekend. De afschriften of uittreksels voor te leggen in en buiten rechte, worden 
door een zaakvoerder ondertekend.
Artikel 19bis: - De aandeelhouders kunnen evenwel eenparig en schriftelijk alle besluiten nemen die tot 
de bevoegdheid van de algemene vergadering behoren, met uitzondering van die welke bij authentieke 
akte moeten worden verleden.
INVENTARIS - JAARREKENING - RESERVE - WINSTVERDELING.
Artikel 20:- Het boekjaar van de vennootschap gaat in op één januari om telkens te eindigen op 
eenendertig december.
Op het einde van elk boekjaar worden de boeken en geschriften afgesloten en maakt de zaakvoerder 
de inventaris alsmede de jaarrekening op overeenkomstig de bepalingen dienaangaande opgenomen in 
het Wetboek van Vennootschappen.
Artikel 21:- Het saldo dat de balans aanwijst, nadat alle lasten, de algemene kosten, de nodige 
afschrijvingen en voorzieningen zijn verrekend, maakt het netto- resultaat van de vennootschap uit.
Ingeval van positief resultaat wordt tenminste één/twintigste voorafgenomen voor de vorming van de 
wettelijke reserve, tot dat deze één/tiende van het maatschappelijk kapitaal bedraagt.
Het saldo wordt als dividend onder de vennoten verdeeld naar verhouding van ieders aantal aandelen 
en de daarop verrichte stortingen. Nochtans kan de algemene vergadering besluiten dat de winst of een 
deel ervan zal worden gereserveerd.
Geen uitkering mag geschieden, indien op de datum van afsluiting van het laatste boekjaar het 
netto-actief, zoals dat blijkt uit de jaarrekening, is gedaald of ten gevolge van de uitkering zou dalen 
beneden het bedrag van het gestorte, of indien dit hoger is, van het opgevraagde kapitaal, vermeerderd 
met alle reserves die volgens de wet of de statuten niet mogen worden uitgekeerd en verder dient 
gehandeld naar het Wetboek van Vennootschappen.
ONTBINDING - VEREFFENING - DIVERSE BEPALINGEN.
Artikel 22:- De vennootschap mag te allen tijde ontbonden worden door besluit van de buitengewone 
algemene vergadering.
Het in één hand verenigd zijn van alle aandelen heeft niet tot gevolg dat de vennootschap van 
rechtswege of gerechtelijk wordt ontbonden.
Wordt een rechtspersoon eigenaar van alle aandelen door vereniging van alle aandelen in één hand, 
dan zal hij hoofdelijk borg staan voor alle verbintenissen van de vennootschap die ontstaan na de 
vereniging van alle aandelen in één hand, totdat een nieuwe vennoot is opgenomen, of tot aan de 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

5/
20

14
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Voor-
behouden 

aan het 
Belgisch 

Staatsblad

Luik B - Vervolg

bekendmaking van de ontbinding van de vennootschap. Deze sanctie zal echter enkel van toepassing 
zijn wanneer binnen het jaar geen nieuwe vennoot is opgenomen of de vennootschap niet is ontbonden.
Een natuurlijke persoon kan eveneens enige vennoot zijn in één besloten vennootschap met beperkte 
aansprakelijkheid. Wordt hij tevens enige vennoot in een tweede (of meerdere) besloten vennootschap 
met beperkte aansprakelijkheid, hetzij door oprichting, hetzij doordat hij alle aandelen in één hand 
verwerft, zal dit meebrengen dat hij geacht wordt hoofdelijk borg te staan voor de verbintenissen van 
deze tweede (of meerdere) vennootschap met beperkte aansprakelijkheid waarin hij enige vennoot 
wordt en dit tot een bijkomende vennoot wordt opgenomen of tot de bekendmaking van de ontbinding 
van de vennootschap. Deze sanctie geldt niet wanneer de enige vennoot van de besloten vennootschap 
met beperkte aansprakelijkheid, enige vennoot van een andere besloten vennootschap met beperkte 
aansprakelijkheid wordt ingevolge het erven van de aandelen ervan.
Wanneer ten gevolge van geleden verlies het netto-actief is gedaald tot minder dan de helft van het 
maatschappelijk kapitaal, moet de algemene vergadering bijeenkomen binnen een termijn van ten 
hoogste twee maanden nadat het verlies is vastgesteld of krachtens wettelijke of statutaire bepalingen 
had moeten worden vastgesteld om in voorkomend geval, te beraadslagen en te besluiten over de 
ontbinding van de vennootschap, en eventueel over andere in de agenda aangekondigde maatregelen.
De zaakvoerder verantwoordt zijn voorstellen in een bijzonder verslag dat vijftien dagen voor de 
algemene vergadering op de zetel van de vennootschap ter beschikking van de vennoten wordt gesteld. 
Indien de zaakvoerder voorstelt de activiteiten voort te zetten, geeft hij in het verslag een uiteenzetting 
van de maatregelen die hij overweegt te nemen tot herstel van de financiële toestand van de 
vennootschap. Dat verslag wordt in de agenda vermeld. Een afschrift ervan wordt, samen met de oproe-
pingsbrief, toegezonden aan de vennoten.
Op dezelfde wijze wordt gehandeld wanneer het netto-actief ten gevolge van geleden verlies gedaald is 
tot minder dan één/vierde van het maatschappelijk kapitaal, met dien verstande dat de ontbinding plaats 
heeft wanneer zij wordt goedgekeurd door één/vierde gedeelte van de ter vergadering uitgebrachte 
stemmen.
Wanneer het netto-actief gedaald is tot beneden het bedrag bepaald in het Wetboek van 
Vennootschappen, kan iedere belanghebbende de ontbinding van de vennootschap voor de rechtbank 
vorderen.
Vanaf één juli negentienhonderd zesennegentig, dient tevens gehandeld conform de bepalingen van het 
Wetboek van Vennootschappen.
Artikel 23:- Werden er geen vereffenaars benoemd, dan zijn de zaakvoerders die op het tijdstip van de 
ontbinding in functie zijn, van rechtswege vereffenaars.
De vereffenaars zijn bevoegd tot alle verrichtingen vermeld in het Wetboek van Vennootschappen, tenzij 
de algemene vergadering bij gewone meerderheid van stemmen anders besluit.
Artikel 24:- De vennoten, de zaakvoerders, commissarissen, de directeurs en de vereffenaars die in het 
buitenland wonen, doen voor de uitvoering van de huidige statuten keuze van woonplaats in de zetel 
van de vennootschap, waar hen geldig alle kennisgevingen, aanmaningen, dagvaardingen en 
betekeningen kunnen worden gedaan.
Artikel 25:- Voor al hetgeen in huidige statuten niet voorzien wordt, wordt er verwezen naar het Wetboek 
van Vennootschappen.
OVERGANGSBEPALINGEN.
Het eerste boekjaar loopt vanaf de neerlegging ter griffie van het uittreksel van de oprichtingsakte tot 
eenendertig december tweeduizend vijftien
De eerste gewone algemene vergadering zal gehouden worden in het jaar tweeduizend zestien.
Zoals voormeld wordt voor de duur van de vennootschap tot statutair zaakvoerder aangesteld: 
voornoemde heer Taelemans Eric. 
Het mandaat van zaakvoerder is onbezoldigd, tenzij anders bepaald door de algemene vergadering.
Deze benoeming heeft plaats onder de opschortende voorwaarde dat de bij deze opgerichte 
vennootschap, rechtspersoonlijkheid verkrijgt.
Indien binnen twee jaar te rekenen van heden de vennootschap overweegt een vermogensbe-
standdeel te verkrijgen van een oprichter, een zaakvoerder of een vennoot, tegen vergoeding van 
ten minste één tiende gedeelte van het geplaatste kapitaal, zal er rekening gehouden worden met de 
bepalingen van de artikels 220-222 Wetboek van Vennootschappen.
Op grond van artikel 141 Wetboek van Vennootschappen acht de vergadering zich vrijgesteld van de 
benoeming van één of meer commissaris(sen)-revisor(en).

---------------------------voor ontledend uittreksel------------------------------------------------------------

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

5/
20

14
 - 

An
ne

xe
s 

du
 M

on
ite

ur
 b

el
ge

 


