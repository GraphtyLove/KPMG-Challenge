





























MOD 2.2

In de bijlagen bij het Belgisch Staatsblad bekend te maken kopie
na neerlegging van de akte ter griffie

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : VZW Parkmanagement Centrum-Zuid

(afgekort) : VZW PMCZ

Rechtsvorm :: Vereniging zonder winstoogmerk

Zetel : Centrum-Zuid 1111

3530

België

Onderwerp akte : Oprichting

Houthalen-Helchteren

Uit de oprichtingsakte die werd goedgekeurd door de oprichtingsvergadering van 09 januari 2014 blijkt dat:
==============================================================================
 
Tussen de hierna opgesomde natuurlijke- en rechtspersonen:
 
- de Gemeente Houthalen-Helchteren, ingeschreven in de Kruispuntbank van Ondernemingen onder nummer
0216.773.026, waarvan het Gemeentehuis is gevestigd te 3530 Houthalen-Helchteren, Pastorijstraat 30, en
hierbij vertegenwoordigd door haar College van Burgemeester en Schepenen, in de persoon van de heer Alain
Yzermans, burgemeester, bijgestaan door de heer Wim Haest, gemeentesecretaris;
- de naamloze vennootschap Greenville, ingeschreven in de Kruispuntbank van Ondernemingen onder nummer
0838.424.646, met maatschappelijke zetel te 3530 Houthalen-Helchteren, Centrum-Zuid 1111, hierbij
vertegenwoordigd door de heer Luc Driesen in de hoedanigheid van algemeen directeur;
- de besloten vennootschap met beperkte aansprakelijkheid Algemene Electriciteitswerken Hermans,
ingeschreven in de Kruispuntbank van Ondernemingen onder nummer 0463.372.760, met maatschappelijke zetel
te 3530 Houthalen-Helchteren, Centrum-Zuid 3036, hierbij vertegenwoordigd door de heer Marnik Hermans in de
hoedanigheid van zaakvoerder;
- de naamloze vennootschap Grafityp Selfadhesive Products, ingeschreven in de Kruispuntbank van
Ondernemingen onder nummer 0440.575.384, met maatschappelijke zetel te 3530 Houthalen-Helchteren,
Centrum-Zuid 1539, hierbij vertegenwoordigd door de heer Herman Bosman in de hoedanigheid van
gedelegeerd bestuurder;
 
 
is overeengekomen onder elkaar, met en voor allen die hier aanwezig zijn en/of vertegenwoordigd waren, en
voor allen die later nog werkelijk lid worden, een vereniging zonder winstoogmerk op te richten overeenkomstig
de Wet van 27 juni 1921 (zoals gewijzigd), onder de voorwaarden zoals vastgesteld in de onderstaande statuten:
 
 
TITEL I - NAAM - ZETEL - DUUR
 
 
Artikel 1 - Naam
 
De vereniging heeft als benaming “Parkmanagement Centrum-Zuid".
Deze naam moet voorkomen in alle akten, facturen, aankondigingen, bekendmakingen, brieven, orders en
andere stukken, uitgaande van de vereniging.
De naam moet onmiddellijk worden voorafgegaan of gevolgd door de woorden “vereniging zonder winstoogmerk”

 *14300597*

Neergelegd

15-01-2014

0544423485

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

of door de afkorting “VZW”, met nauwkeurige aanwijzing van de zetel.
 
Artikel 2 - Zetel
 
De zetel van de vereniging is gevestigd te 3530 Houthalen-Helchteren, Centrum-Zuid 1111.
Bijgevolg ressorteert de vereniging onder het gerechtelijk arrondissement Hasselt.
De algemene vergadering van de vereniging is bevoegd om de zetel te verplaatsen naar iedere plaats binnen het
Nederlandse taalgebied, volgens de regels die van toepassing zijn voor een statutenwijziging.
 
Artikel 3 - Duur
 
De vereniging is opgericht voor onbepaalde duur.
 
Artikel 4 - Definities
 
- Parkmanagement: Hiermee wordt dagdagelijkse invulling gegeven aan het vooropgestelde Duurzaam
Bedrijventerreinmanagement (DBTM), wat als doel heeft de kwaliteit van een bedrijvenzone af te stemmen op de
wensen van de betrokken bedrijven en overheden en ook om deze kwaliteit op lange termijn te continueren door
blijvend samen te werken aan vernieuwing en verbetering. Door het collectief aanbieden en beheren van
diensten en voorzieningen wordt het rendement aanzienlijk verhoogd. Dit economisch gegeven dient hand in
hand te gaan met voordelen op gebied van milieu en ruimte.
 
- Externe vertegenwoordiging: Onder externe vertegenwoordiging verstaan we dat de parkmanager op basis van
de beslissingen genomen binnen de vereniging deze in naam van de vereniging mag communiceren naar de
buitenwereld zijnde in artikels, contacten met leveranciers, overheden enz.
 
- Ontvangen dienstverlening: Hierbij gaat het niet over de kosten voor het parkmanagement maar over de
betaling van de ontvangen ondersteunende faciliteiten zoals bijvoorbeeld de energie- en afvalfactuur.
 
- Verlaagde eenheidsprijs: Dit is de prijs die bekomen wordt door gezamenlijk diensten aan te kopen/ af te
nemen. Deze dient lager te liggen dan de prijs die bedrijven individueel kunnen bekomen bij de
dienstenleveranciers maar is onafhankelijk van de afzet.
 
- Hoeveelheidskorting: Bovenop de verlaagde eenheidsprijs krijgt het bedrijf door deelname aan het
parkmanagement en de gezamenlijke aankopen een jaarlijkse hoeveelheidskorting. Deze hoeveelheidskortingen
worden in functie van de omzet én de karakteristieken van de dienstverlening bepaald.  Hoeveelheidskortingen
worden enkel toegekend op effectief betaalde facturen. Hoeveelheidskortingen worden jaarlijks afgerekend
uiterlijk op het einde van het eerste kwartaal van het jaar waarop de hoeveelheidskortingen betrekking hebben.
Een deel van deze extra korting zal worden gebruikt om het parkmanagement te betalen.
 
- Provisie: Wanneer de VZW Parkmanagement Centrum-Zuid of de parkmanager voor bepaalde collectieve
diensten zelf de contractant is zal deze een voorschot op de kosten vragen aan de deelnemende bedrijven. Op
die manier dient de VZW Parkmanagement Centrum-Zuid of de parkmanager geen voorfinancieringen te doen.
De provisie wordt berekend op basis van het aantal collectieve diensten en een gedetailleerde kostenraming van
het voorgaande jaar. Op het einde van het jaar of meerdere malen per jaar volgt een afrekening op basis van de
werkelijke kosten.
 
- V&S-wet: De Wet van 27 juni 1921 (zoals gewijzigd) betreffende de verenigingen zonder winstoogmerk, de
internationale verenigingen zonder winstoogmerk en de stichtingen.
 
 
TITEL II - DOEL EN ACTIVITEITEN
 
 
Artikel 5 - Doel
 
De vereniging heeft tot doel:
 
- Actor te zijn in het beheer van het “Bedrijventerrein Centrum-Zuid” .  Dit zal gebeuren door het opzetten van een
duurzaam parkmanagement op een manier die toelaat de voordelen ten gunste van de deelnemende bedrijven te
koppelen aan een maatschappelijke meerwaarde, zodat het parkmanagement bijdraagt tot maatschappelijk
verantwoord ondernemen.
 
- Door concrete acties bij te dragen tot het in stand houden van het kwaliteitsniveau op de bedrijvenzone en de
aantrekkingskracht ervan als vestigingsplaats voor bedrijven.
 
- Het organiseren van overleg tussen de betrokken overheden en gevestigde bedrijven met het oog op het
onderhoud en de kwaliteitsbewaking van het openbaar en het privaat domein.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

 
- Het tot stand brengen van samenwerking tussen de bedrijven op “Bedrijventerrein Centrum-Zuid” bij de inkoop
van ondersteunende facilitaire diensten om een efficiënte, kostenbesparende en milieuondersteunende werking
van deze bedrijven mogelijk te maken.
 
- Via het georganiseerde parkmanagement de aspecten van duurzaam bedrijventerreinmanagement die een
economische, ecologische en maatschappelijke meerwaarde leveren, te promoten en te ondersteunen bij de
bedrijven op “Bedrijventerrein Centrum-Zuid”.
 
- Het communicatiekanaal te zijn naar de buitenwereld aangaande ondernomen acties in nauwe samenwerking
met de bestaande ondernemingsclub OCHH die optreedt als belangenbehartiger van de in Houthalen-Helchteren
gevestigde bedrijven.
 
- Ondersteuning van de bestaande ondernemingsclub OCHH inzake netwerking en lobbywerk en het opzetten
van bedrijfsbezoeken en –activiteiten.
 
Artikel 6 - Activiteiten
 
A) Om haar doel te verwezenlijken kan de vereniging acties ondernemen die rechtstreeks of onrechtstreeks met
de realisatie van het doel te maken hebben en/of dit kunnen bevorderen, met inbegrip van en zij het niet beperkt
tot:
 
1. Het aanstellen van een Parkmanager die onder meer:
 
a) vanuit zijn preventiefunctie onregelmatigheden tijdig kan vaststellen waardoor latere kosten worden vermeden;
 
b) vanuit zijn coördinatiefunctie bilaterale of multilaterale samenwerking tussen de bedrijven initieert, faciliteert en
promoot;
 
c) vanuit zijn signalisatiefunctie als aanspreekpunt voor de bedrijven functioneert voor wat betreft
terreingebonden problemen of behoeftes;
 
d) de door de vereniging opgestarte gemeenschappelijke ondersteunende diensten beheert;
 
e) vanuit zijn communicatiefunctie het dagelijks bestuur van de vereniging opneemt, zowel op intern vlak als wat
betreft de externe vertegenwoordiging zoals gedefinieerd in artikel 4.
 
2. Het doen of laten verlenen van diensten zijnde het kwalitatieve onderhoud van het publieke zowel als het
private domein van het bedrijventerrein, het organiseren van samenaankopen en duurzame
samenwerkingsprojecten tot zover door de Algemene Vergadering van de VZW Parkmanagement Centrum-Zuid
goedgekeurd.
 
3. Het doen of laten verlenen van aanvullende facilitaire diensten voor private ondernemingen, werknemers van
ondernemingen en derden, voor zover door de Algemene Vergadering van de VZW Parkmanagement Centrum-
Zuid goedgekeurd.
 
4. Het informeren over mogelijke collectieve investeringsprojecten. Omwille van de commerciële rendementen op
deze investeringsprojecten kan dit niet binnen de VZW Parkmanagement Centrum-Zuid georganiseerd worden
en dient daarvoor een apart Special Purpose Vehicle (SPV) te worden opgezet. De VZW Parkmanagement
Centrum-Zuid kan vanuit haar maatschappelijke rol welbepaalde betalende taken coördineren en beheren voor
de SPV.
 
5. De VZW Parkmanagement Centrum-Zuid kan voorts alle activiteiten ontplooien die rechtstreeks of
onrechtstreeks bijdragen tot de verwezenlijking van haar niet-winstgevende doelstelling, met inbegrip van
bijkomstige commerciële en winstgevende activiteiten binnen de grenzen van wat wettelijk is toegelaten en
waarvan de opbrengsten te allen tijde volledig zullen worden bestemd voor de verwezenlijking van de niet-
winstgevende doelstelling.
 
B) De beslissing welke acties worden ondernomen, wordt genomen door de Algemene Vergadering van de
vereniging volgens de bepalingen in artikel 18.
 
C) De betaling van de ontvangen dienstverlening, zoals omschreven in artikel 4, zullen worden doorgerekend en
gefactureerd aan de leden van categorie B en C afhankelijk van de aard van de ondernomen actie. Deze worden
verdeeld in functie van een direct toewijsbare kwantificering of indien zulks niet mogelijk is volgens een
verdeelsleutel bepaald door de leden B en C van de Algemene Vergadering op het ogenblik dat deze besluiten
om een bepaalde actie te ondernemen.
 
 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

TITEL III - LIDMAATSCHAP
 
De vereniging kan werkende en toegetreden leden hebben.
De stichtende leden treden op als de eerste werkende leden.
 
 
Artikel 7 - Werkende leden
 
De vereniging telt steeds minimum vier werkende leden.
 
A) De werkende leden van de vereniging worden onderverdeeld in drie categorieën, met name werkende leden
van categorie A, werkende leden van categorie B en werkende leden van categorie C.
 
B) Werkend lid van categorie A van de vereniging is:
1. De gemeente Houthalen-Helchteren, voornoemd;
 
 
C) Werkende leden van categorie B bij aanvang van de vereniging zijn de overige stichtende leden, en de
natuurlijke personen of rechtspersonen die als dusdanig worden aanvaard door de Raad van Bestuur. Iedere
natuurlijke persoon en/of rechtspersoon kan zich kandidaat stellen als werkend lid van categorie B van de
vereniging op voorwaarde dat ze:
 
1. eigenaar of erfpachter is van een grondaandeel en de eigenaar van het daarop opgerichte gebouw gelegen
binnen “Bedrijventerrein Centrum-Zuid” (eigenaar-gebruiker)
2. of enige titularis is van een persoonlijk gebruiksrecht op een niet multi-tenant opgericht gebouw gelegen
binnen “Bedrijventerrein Centrum-Zuid” (enige huurder)
 
D) Werkende leden van categorie C van de vereniging zijn de natuurlijke personen of rechtspersonen die als
dusdanig worden aanvaard door de Raad van Bestuur. Iedere natuurlijke persoon en/of rechtspersoon kan zich
kandidaat stellen als werkend lid categorie C op voorwaarde dat hij/zij:
 
1. eigenaar of erfpachter is van een grondaandeel en de eigenaar van het  daarop opgerichte gebouw gelegen
binnen “Bedrijventerrein Centrum-Zuid”, dat volledig onderworpen is aan een persoonlijk gebruiksrecht ten titel
van derden (verhuurder);
2. of titularis is van een persoonlijk gebruiksrecht met een minimale onopzegbare duur van 3 jaar betreffende het
daarop opgerichte multi-tenant gebouw gelegen op “Bedrijventerrein Centrum-Zuid” (huurder)
 
E) De kandidaat-leden van categorie B en C richten hun kandidatuurstelling per aangetekend schrijven aan de
voorzitter van de Raad van Bestuur van de vereniging. De Raad van Bestuur zal beslissen over de aanvaarding
van de kandidaat als werkend lid van categorie B of C op haar eerstvolgende vergadering. Op deze vergadering
dienen minstens de helft van de leden van de Raad van Bestuur aanwezig of vertegenwoordigd te zijn. De
beslissing wordt genomen met een gewone meerderheid van de aanwezige of vertegenwoordigde leden van de
Raad van Bestuur. De Raad van Bestuur zal haar beslissing motiveren indien een kandidaat niet wordt aanvaard
als werkend lid.
 
F) De werkende leden van de vereniging hebben alle rechten en verplichtingen die in de “V&S-wet” en in deze
statuten worden beschreven.
 
G) Elk lid betaalt een lidmaatschapsbijdrage, waarvan het bedrag wordt vastgesteld door de Algemene
Vergadering, doch met dien verstande dat die bijdrage in totaal per lid, zoals voorgeschreven door artikel 2, 80
V&S-wet, niet meer mag bedragen dan vijfhonderd euro (€ 500,00) per jaar. Deze lidmaatschapbijdrage is
jaarlijks verschuldigd.
 
Artikel 8 - Toegetreden leden
 
A) Iedere natuurlijke persoon en/of rechtspersoon kan zich kandidaat stellen als toegetreden lid op voorwaarde
dat hij/zij een economisch, sociaal of maatschappelijk belang heeft in het kwalitatief duurzaam beheer van
“Bedrijventerrein Centrum-Zuid”. Dit kunnen onder meer lokale belangengroepen, buurtcomités,… en andere zijn.
 
B) De kandidaat-leden richten hun kandidatuurstelling per aangetekend schrijven aan de voorzitter van de Raad
van Bestuur van de vereniging. De Raad van Bestuur zal beslissen over de aanvaarding van de kandidaat als
toegetreden lid op haar eerstvolgende vergadering. Op deze vergadering dienen minstens de helft van de leden
van de Raad van Bestuur aanwezig of vertegenwoordigd te zijn. De beslissing wordt genomen met een gewone
meerderheid van de aanwezige of vertegenwoordigde leden van de Raad van Bestuur. De Raad van Bestuur
dient deze beslissing niet te motiveren.
 
C) Deze toegetreden leden hebben geen stemrecht in de Algemene Vergadering. Zij zijn niet gehouden tot de
bijdragen voor de dienstverlening. Ze zijn wel gehouden 50% van de jaarlijkse lidmaatschapbijdrage waarvan

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

sprake in artikel 7.G) te betalen.
 
D) De overige rechten en plichten van de toegetreden leden worden vastgesteld in het intern reglement van orde
van de vereniging.
 
Artikel 9 - Ontslag
 
Een werkend lid van de vereniging kan te allen tijde zijn ontslag geven, door middel van een aangetekend
schrijven dat wordt gericht aan de voorzitter van de raad van bestuur. Dit ontslag gaat in, zeven kalenderdagen
na de datum die op het verzendingsbewijs is vermeld.
 
Een ontslagnemend werkend lid van categorie B en C is gehouden tot betaling van de lidmaatschapsbijdragen en
tot deelname in de kosten die werden goedgekeurd voor het jaar waarin het ontslag wordt ingediend.
 
Een ontslagnemend lid kan vanaf de indiening van zijn ontslag bij de voorzitter van de Raad van Bestuur geen
beroep meer doen op de verlaagde eenheidsprijzen en de hoeveelheidskortingen die bekomen werden door de
VZW Parkmanagement Centrum-Zuid.
 
 
Artikel 10 – Uitsluiting
 
Een werkend lid van categorie B  of C of een toegetreden lid kan door de Algemene Vergadering van de
vereniging, waarop minstens de helft van alle werkende leden aanwezig of vertegenwoordigd zijn, worden
uitgesloten wanneer hij een handeling onderneemt die in strijd is met de statuten of het intern reglement van de
vereniging. Deze beslissing wordt genomen met een 2/3 meerderheid van stemmen onder de aanwezige of
vertegenwoordigde leden van categorieën B en C, en mits het akkoord van alle leden van categorie A.
Het werkend lid van categorie B of C, of een toegetreden lid waarvan de uitsluiting wordt voorgesteld, heeft het
recht gehoord te worden.
In alle gevallen waarin een werkend lid van categorie B of C wordt uitgesloten uit de vereniging zal deze
gehouden blijven tot betaling van de kosten die werden goedgekeurd voor het jaar waarin werd beslist tot de
uitsluiting.
 
Artikel 11 – Schorsing
 
Leden van categorieën B en C die hun lidmaatschapsbijdrage en/of eventuele facturen of provisies voor acties
van de vereniging niet betalen binnen de door de Algemene Vergadering bepaalde termijn, ontvangen een
aanmaning bij aangetekend schrijven. Indien één maand na dit schrijven nog steeds geen betaling heeft
plaatsgevonden, wordt het lidmaatschap van deze leden door de Raad van Bestuur opgeschort tot na betaling
van het aan de vereniging verschuldigde bedrag.
De schorsing ontslaat het desbetreffende lid niet tot het verder deelnemen in de kosten tijdens de periode van de
schorsing.
Bij herhaaldelijke laattijdige betaling kan de Raad van Bestuur met een 2/3 meerderheid besluiten tot het
intrekken van de hoeveelheidskortingen waarop het bedrijf recht heeft voor het jaar waarin de schorsing
plaatsvond.
 
Artikel 12.- Rechten
 
Geen enkel lid van de vereniging kan enige aanspraak laten gelden of uitoefenen op de activa van de vereniging
op grond van de enkele hoedanigheid van lid. Deze uitsluiting van rechten op de activa van de vereniging geldt te
allen tijde, tijdens het lidmaatschap, na de beëindiging van het lidmaatschap om wat voor reden dan ook, en bij
ontbinding van de vereniging, vrijwillig of gerechtelijk.
 
 
TITEL IV - DE ALGEMENE VERGADERING
 
 
Artikel 13 - Samenstelling en stemrecht
 
A) De Algemene Vergadering van de vereniging is samengesteld uit de werkende leden, waarvan het
lidmaatschap niet is geschorst overeenkomstig artikel 11 voormeld.
B) Waarnemers en toegetreden leden kunnen, indien ze werden uitgenodigd door de voorzitter, de Algemene
Vergadering van de vereniging bijwonen en mogen zich, mits toestemming van de voorzitter, tot de Algemene
Vergadering richten.
C) Elk aanwezig of vertegenwoordigd werkend lid heeft gelijk stemrecht en bijgevolg één stem op de Algemene
Vergadering.
 
 
Artikel 14 - Bevoegdheden

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

 
A) Overeenkomstig de “V&S-wet” kunnen volgende exclusieve bevoegdheden uitsluitend door de Algemene
Vergadering van de vereniging worden uitgeoefend:
 
1. de wijziging van de statuten;
2. de benoeming en afzetting van bestuurders;
3. de benoeming en afzetting van de commissaris en het bepalen van diens bezoldiging;
4. de kwijting aan de bestuurders en de commissaris;
5. de goedkeuring van de begroting en de rekeningen;
6. de ontbinding van de vereniging;
7. de uitsluiting van een lid;
8. de omzetting van de vereniging in een vennootschap met een sociaal oogmerk.
 
B) Daarnaast is de Algemene Vergadering van de vereniging exclusief bevoegd voor:
 
1. voor alle materies zoals bepaald in de statuten;
2. de vaststelling van de jaarlijkse lidmaatschapsbijdrage;
3. het uitbreiden of beperken van de activiteiten bedoeld onder artikel 6.A) en zoals bepaald onder artikel 18 van
deze statuten;
                           
Artikel 15 - Vergaderingen
 
A) De oproeping tot de gewone Algemene Vergadering wordt minstens acht (8) kalenderdagen voorafgaand aan
de datum van de Algemene Vergadering naar alle werkende leden verstuurd op het adres dat het werkend lid
daartoe het laatst heeft opgegeven.
B) De Algemene Vergadering van de vereniging wordt voorgezeten door de voorzitter van de Raad van Bestuur,
die de secretaris van de vergadering aanwijst. Bij afwezigheid van de voorzitter wordt de Algemene Vergadering
voorgezeten door de oudste in leeftijd van de aanwezige bestuurders.
C) De vergaderingen worden, namens de Raad van Bestuur, door de voorzitter van de Raad van Bestuur van de
vereniging bijeengeroepen. Aan de oproeping wordt een ontwerp van agenda toegevoegd waarbij elk punt dat
door ten minste twee bestuurders wordt aangebracht of dat door ten minste één twintigste van de werkende
leden ten minste twintig (20) kalenderdagen voor de vergadering aangebracht werd, op de agenda wordt
geplaatst.
D) Buitengewone Algemene Vergaderingen kunnen worden samengeroepen op verzoek van minstens twee
bestuurders, alsook op verzoek van minstens één vijfde van de werkende leden. De oproeping wordt minstens
tien (10) kalenderdagen voorafgaand aan de datum van de buitengewone Algemene Vergadering naar alle
werkende leden verstuurd op het adres dat het werkend lid daartoe het laatst heeft opgegeven.
 
Artikel 16 - Vertegenwoordiging
 
Elk werkend lid kan zich op de Algemene Vergadering door een ander werkend lid laten vertegenwoordigen.
Volmachten daartoe kunnen worden gegeven via gewone brief, en worden gevoegd bij de notulen van de
Algemene Vergadering.
Elk lid kan maximaal één volmacht dragen.
 
Artikel 17 - Quorum
 
Behoudens in de gevallen die worden vermeld in artikel 18 kan de Algemene Vergadering van de vereniging kan
geldig beraadslagen en beslissen wanneer minstens de gewone meerderheid van de werkende leden aanwezig
of vertegenwoordigd zijn.
 
Indien het quorum niet is bereikt wordt de vergadering uitgesteld naar een latere datum. Een nieuwe vergadering
zal bijeen geroepen worden door de Raad van Bestuur van de vereniging op een datum die niet minder dan
zestien (16) kalenderdagen en niet meer dan één (1) maand van de eerste vergadering verwijderd mag zijn. 
Deze nieuwe vergadering zal geldig kunnen beraadslagen en besluiten ongeacht het aantal aanwezige of
vertegenwoordigde werkende leden.
 
Artikel 18 - Stemming
 
A) Behoudens de in de “V&S-wet” en de in deze statuten bepaalde uitzonderingen worden de beslissingen van
de Algemene Vergadering genomen bij gewone meerderheid van de uitgebrachte stemmen.
 
B) In afwijking artikel 17, en van het bepaalde in paragraaf A) van dit artikel 18, kunnen beslissingen van de
Algemene Vergadering inzake:
 
1. het uitbreiden  van de activiteiten slechts genomen worden indien minimaal 2/3 van de werkende leden
aanwezig of vertegenwoordigd zijn, en met een  4/5 meerderheid van stemmen onder de aanwezige of
vertegenwoordigde werkende leden. 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

 
2. het beperken van de activiteiten slechts genomen worden indien minimaal 2/3 van de werkende leden
aanwezig of vertegenwoordigd zijn en met een 4/5 meerderheid van stemmen onder de aanwezige of
vertegenwoordigde werkende leden. Bovendien is het akkoord van alle leden van categorie A vereist voor een
beperking van diensten die gerelateerd zijn aan het openbaar domein.
 
3. de ontbinding van de vereniging slechts genomen worden indien minimaal 2/3 van de werkende leden
aanwezig of vertegenwoordigd zijn, en indien deze beslissing wordt genomen met een 4/5 meerderheid van
stemmen bij de aanwezige of vertegenwoordigde leden van categorieën B en C, en mits het akkoord van alle
leden van categorie A;
 
4. een statutenwijziging van de vereniging slechts genomen worden indien minimaal 2/3 van de werkende leden
aanwezig of vertegenwoordigd zijn, en indien deze beslissing wordt genomen met een 2/3 meerderheid van
stemmen bij de aanwezige of vertegenwoordigde leden van categorieën B en C, en mits het akkoord van alle
leden van categorie A.
 
5. een wijziging van de doeleinden waarvoor de vereniging is opgericht slechts genomen worden met een 4/5
meerderheid van stemmen bij de aanwezige of vertegenwoordigde leden van categoriën B en C, en mits het
akkoord van alle leden van categorie A.
 
6. het ontslag van de bestuurders slechts worden genomen met een 2/3 meerderheid der stemmen van de
aanwezige of vertegenwoordigde leden.
 
C) De stemming kan gebeuren door afroeping, door handopsteking of, indien gevraagd door één derde van de
aanwezige of vertegenwoordigde leden, door geheime stemming.
 
 
Artikel 19 - Notulen
 
Er worden notulen opgesteld en bewaard van de Algemene Vergaderingen van de vereniging in een
notulenregister dat ter inzage zal zijn van de werkende leden. Daartoe richten zij een schriftelijk verzoek aan de
Raad van Bestuur met wie zij een datum en het uur van de raadpleging van de documenten en stukken
overeenkomen. Deze kunnen niet worden verplaatst.
 
Derden die kennis willen nemen van de genotuleerde beslissingen van de Algemene Vergadering kunnen
daartoe een aanvraag indienen bij de Raad van Bestuur van de vereniging die deze discretionair en zonder
verdere motivering kan toestaan of kan weigeren.
 
 
TITEL V - BESTUUR EN VERTEGENWOORDIGING
 
 
Artikel 20 - Samenstelling van de Raad van Bestuur
 
A) De vereniging wordt bestuurd door een Raad van Bestuur die samengesteld is uit minimum drie (3) en
maximum negen (9) bestuurders.
 
B) Het aantal bestuurders zal in ieder geval te allen tijde lager zijn dan het aantal werkende leden van de
vereniging.
 
C) De bestuurders worden benoemd door een Algemene Vergadering van de vereniging, bij gewone
meerderheid van stemmen van de aanwezige of vertegenwoordigde leden, ingevolge voordracht door de
werkende leden zoals hierna georganiseerd.
 
D) Maximum 1 bestuurder wordt benoemd door de Algemene Vergadering uit de groep van kandidaten
voorgedragen door de leden van categorie A. 
 
E) De resterende bestuurders worden benoemd door de Algemene Vergadering uit de groep van kandidaten
voorgedragen door de leden van categorie B en C. De samenstelling van deze groep kandidaten geschiedt bij
gewone meerderheid tussen de leden van categorie B en C. Er wordt naar gestreefd dat elke groep
vertegenwoordigd wordt binnen de Raad van Bestuur.
 
F) De eerste bestuurders worden benoemd voor een bepaalde duur die afloopt bij de sluiting van de
jaarvergadering die de eerste jaarrekening goedkeurt. Daarna worden de bestuurders    benoemd voor een
termijn van vier (4) jaar, en zijn herbenoembaar. Hun opdracht eindigt bij de sluiting van de jaarvergadering.
 
G) Indien de functie van bestuurder zou worden toegewezen aan een rechtspersoon zal deze de natuurlijke
persoon aanwijzen die haar zal vertegenwoordigen.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

 
H) Het verlies of de beëindiging van het lidmaatschap van een werkend lid om ongeacht welke reden heeft van
rechtswege het verlies van het mandaat als bestuurder tot gevolg, voor de bestuurder die desgevallend op
voordracht van dit werkend lid zou zijn benoemd.
 
I) De Raad van Bestuur stelt een intern reglement van orde op zoals nader toegelicht in artikel 29. In dit intern
reglement kunnen onder meer alle punten opgenomen worden om de vlotte werking van het bestuur te
verzekeren, zoals het verkiezen van een voorzitter, een ondervoorzitter, secretaris, de taakverdeling, specifieke
bevoegdheden, bijzondere meerderheden voor beslissingen van de Raad van Bestuur in specifieke materies,
wijze van vergaderen, wijze van stemmen, etc. Dergelijk reglement bindt de bestuurders en kan steeds bij
gewone meerderheid worden aangepast. Het raakt niet aan de benoemingsmacht van de bestuurders door de
Algemene Vergadering.
 
J) De bestuurders kunnen te allen tijde worden ontslagen door de Algemene Vergadering van de vereniging die
daarover beslist bij 2/3 meerderheid der stemmen van de aanwezige of vertegenwoordigde leden. Ieder lid van
de Raad van Bestuur is gerechtigd zelf ontslag te nemen door middel van een schriftelijke kennisgeving bij
aangetekend schrijven aan de voorzitter van de Raad van Bestuur.
 
K) Een ontslagnemend bestuurder is verplicht zijn mandaat verder te vervullen tot redelijkerwijze in zijn
vervanging kan worden voorzien.
 
L) Het mandaat van bestuurder wordt kosteloos uitgeoefend.
 
Artikel 21 - Vergaderingen, beraadslagingen en beslissingen
 
A) De Raad van Bestuur vergadert minstens twee (2) maal per jaar en telkens het belang van de vereniging het
vereist, na oproeping door de voorzitter, alsmede op verzoek van ten minste twee (2) bestuurders. De
oproepingen moeten ten minste vijf (5) kalenderdagen op voorhand, met gewone post of met e-mail, naar elke
bestuurder worden gestuurd en bevatten de agenda van de vergadering. Waarnemers kunnen de Raad van
Bestuur van de vereniging bijwonen mits toestemming van de voorzitter of op verzoek van 2 bestuurders en
kunnen zich, eveneens mits voorafgaande toestemming van de voorzitter, tot de vergadering richten.
 
B) De Raad van Bestuur wordt voorgezeten door de voorzitter of, bij diens afwezigheid, door de oudste in leeftijd
van de aanwezige bestuurders. De vergadering wordt gehouden op de zetel van de vereniging of op elke andere
plaats in België, aangewezen in de oproepingsbrief.
 
C) De raad van bestuur oefent zijn bevoegdheden uit als college.
De Raad van Bestuur kan slechts geldig beraadslagen en beslissen wanneer ten minste de meerderheid van zijn
leden aanwezig of vertegenwoordigd is op de vergadering. De  besluiten worden genomen bij gewone
meerderheid van de stemmen van de aanwezige of vertegenwoordigde bestuurders.
 
D) Van de vergaderingen van de Raad van Bestuur worden notulen opgemaakt door de secretaris, die
ondertekend dienen te worden door twee bestuurders. Deze notulen worden bewaard in een notulenregister dat
ter inzage zal zijn van de werkende leden van de vereniging. Daartoe richten zij een schriftelijk verzoek aan de
Raad van Bestuur met wie zij een datum en het uur van de raadpleging van de documenten en stukken
overeenkomen. Deze kunnen niet worden verplaatst.
 
E) In uitzonderlijke gevallen, wanneer de dringende noodzakelijkheid en het belang van de vereniging het
vereisen, kunnen de besluiten van de Raad van Bestuur worden genomen bij schriftelijk akkoord van de
bestuurders. Daartoe is vereist dat er voorafgaand een unaniem akkoord is onder de bestuurders om over te
gaan tot schriftelijke besluitvorming. Schriftelijke besluitvorming veronderstelt in ieder geval dat er een
beraadslaging plaatsvond per e-mail, video- of telefoon-conferentie.
 
Artikel 22 - Tegenstrijdig belang
 
A) Indien een bestuurder een rechtstreeks of onrechtstreeks belang van vermogensrechtelijke aard heeft, dat
strijdig is met een beslissing of een verrichting die tot de bevoegdheid van de Raad van Bestuur behoort, moet hij
dit spontaan meedelen aan de andere bestuurders, alvorens de Raad van Bestuur een besluit neemt.
 
B) De bestuurder met het tegenstrijdig belang verwijdert zich uit de vergadering van de Raad van Bestuur en
onthoudt zich van de beraadslaging en de stemming over de aangelegenheid waarop het betrekking heeft.
 
C) Deze procedure is niet toepasselijk op gebruikelijke verrichtingen die plaatsvinden onder de voorwaarden en
tegen de zekerheden die op de markt gewoonlijk gelden voor soortgelijke verrichtingen.
 
 
Artikel 23 - Bestuur en beperkingen
 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

A) De Raad van Bestuur is bevoegd om alle handelingen van bestuur te verrichten die nodig of dienstig zijn tot
verwezenlijking van het doel van de vereniging, met uitzondering van die handelingen die volgens de “V&S-wet”
en deze statuten tot de exclusieve bevoegdheid behoren van de Algemene Vergadering.
 
B) De Raad van Bestuur kan een deel van zijn bestuursbevoegdheden delegeren aan één of meerdere derden
niet-bestuurders, zonder dat deze overdracht evenwel betrekking kan hebben op het algemeen beleid van de
vereniging of de algemene bestuursbevoegdheid van de Raad van Bestuur.
 
Artikel 24 - Externe vertegenwoordigingsbevoegdheid
 
A) De Raad van Bestuur vertegenwoordigt als college de vereniging in alle handelingen in en buiten rechte door
de meerderheid van haar leden. De Raad van Bestuur treedt op als eiser of als verweerder in alle rechtsgedingen
en beslist over het al dan niet aanwenden van rechtsmiddelen.
 
B) Onverminderd de algemene vertegenwoordigingsbevoegdheid van de Raad van Bestuur als college, wordt de
vereniging in en buiten rechte eveneens vertegenwoordigd door de voorzitter of minstens twee bestuurders
gezamenlijk handelend.
 
Artikel 25 - Bekendmakingsvereisten
 
De benoeming van de leden van de Raad van Bestuur en van de personen gemachtigd om de vereniging te
vertegenwoordigen en hun ambtsbeëindiging wordt openbaar gemaakt door neerlegging in het
verenigingsdossier ter griffie van de rechtbank van koophandel en door publicatie van een uittreksel in de
Bijlagen tot het Belgisch Staatsblad. Uit die stukken moet in ieder geval blijken of de personen die de vereniging
vertegenwoordigen de vereniging ieder afzonderlijk, gezamenlijk, dan wel als college verbinden alsook de
omvang van hun bevoegdheden.
 
Artikel 26 - Dagelijks bestuur
 
A) Het dagelijks bestuur van de vereniging op intern vlak alsook de externe vertegenwoordiging wat betreft het
dagelijks bestuur wordt door de Raad van Bestuur worden opgedragen aan een Parkmanager, die afzonderlijk
optreedt. In het geval de Parkmanager een rechtspersoon is zal deze een natuurlijke persoon aanstellen voor
“Bedrijventerrein Centrum-Zuid”.
 
B) Deze Parkmanager zal voor dat dagelijks bestuur alleen optredend kunnen handelen, en dit zowel wat het
intern dagelijks bestuur als de externe vertegenwoordigingsbevoegdheid betreft zoals bepaald in artikels 4 en 26
van de voorliggende statuten.
 
C) Worden tot daden van dagelijks bestuur gerekend, alle handelingen die dag aan dag moeten worden verricht
om de normale gang van zaken van de vereniging te verzekeren en die, hetzij wegens hun minder belang, hetzij
wegens de noodzakelijkheid een onverwijlde beslissing te nemen, het optreden van de Raad van Bestuur niet
vereisen of niet wenselijk maken.
 
D) De benoeming van de parkmanager gebeurt door de Raad van Bestuur bij gewone meerderheid, die
hieromtrent geldig beslist indien de meerderheid van de bestuurders aanwezig is.
 
E) De ambtsbeëindiging van het dagelijks bestuur kan geschieden:
 
1. Op vrijwillige basis door het dagelijks bestuur zelf door een schriftelijk ontslag in te dienen bij de Raad van
Bestuur.
 
2. Bij zwaarwichtige redenen door afzetting door de Raad van Bestuur met inachtneming van de bepalingen van
het contract afgesloten door de vereniging met de Parkmanager. De Raad van Bestuur beslist hieromtrent geldig
met een twee derde meerderheid, indien de meerderheid van de bestuurders aanwezig is. Deze beslissing moet
binnen de zeven kalenderdagen bij aangetekend schrijven ter kennis gebracht worden van de betrokkene, die het
recht heeft gehoord te worden.
 
3. Van rechtswege op de vervaldag van het contract afgesloten door de vereniging met de Parkmanager.
 
F) De akte betreffende de benoeming en de ambtsbeëindiging van de Parkmanager belast met het dagelijks
bestuur en zijn ambtsbeëindiging wordt openbaar gemaakt door neerlegging in het verenigingsdossier ter griffie
van de rechtbank van koophandel en door publicatie van een uittreksel in de Bijlagen tot het Belgisch Staatsblad.
 
Artikel 27 - Aansprakelijkheid van de bestuurders en van het dagelijks bestuurder
 
A) De bestuurders en/of de Parkmanager belast met het dagelijks bestuur zijn niet persoonlijk verbonden door de
verbintenissen van de vereniging.
 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

B) Tegenover de vereniging en tegenover derden is hun verantwoordelijkheid beperkt tot de vervulling van de
hun gegeven opdracht overeenkomstig het gemeen recht, het bepaalde in de wet en in de statuten en zijn ze
aansprakelijk voor de tekortkomingen in hun bestuur, respectievelijk dagelijks bestuur.
 
 
TITEL VI. - ONTBINDING
 
 
Artikel 28 - Ontbinding
 
A) De Algemene Vergadering zal worden samengeroepen, beraadslagen en beslissen omtrent de ontbinding in
overeenstemming met de “V&S-wet”, en de bepalingen in de voorliggende statuten.
 
B) Vanaf de beslissing tot ontbinding vermeldt de vereniging  steeds dat zij een “VZW in vereffening” is,
overeenkomstig de “V&S-wet”.
 
C) Ingeval het voorstel tot ontbinding wordt goedgekeurd, benoemt de Algemene Vergadering één (1)
vereffenaar waarvan zij de opdracht zal omschrijven.
 
D) Ingeval van ontbinding en vereffening van de vereniging, wordt het vermogen van de vereniging overgemaakt
aan een belangeloze vereniging die een doel nastreeft dat verwant is met het doel van onderhavige vereniging.
De Algemene Vergadering bepaalt bij ontbinding welke vereniging dit zal zijn.
 
E) Alle beslissingen betreffende de ontbinding, de vereffeningsvoorwaarden, de benoeming en de
ambtsbeëindiging van de vereffenaars, de afsluiting van de vereffening en de bestemming van het actief worden
neergelegd ter griffie van de rechtbank van koophandel en bekendgemaakt in de Bijlagen tot het Belgisch
Staatsblad, overeenkomstig het bepaalde in de “V&S-wet”, en de uitvoeringsbesluiten daaromtrent.
 
 
TITEL VII – INTERN REGLEMENT VAN ORDE
 
 
Artikel 29 - Opstellen intern reglement van orde
 
A) De Raad van Bestuur zal voor de vereniging een intern reglement van orde opstellen. In dit intern reglement
van orde zal in ieder geval de wijze van financiering van alle initiatieven van de vereniging worden opgenomen.
Deze financiering omvat ook de manier waarop de kosten voor de ontvangen dienstverlening zullen worden
verrekend met de leden.
 
B) Het intern reglement van orde wordt goedgekeurd door de Raad van Bestuur bij gewone meerderheid van
stemmen.
 
 
TITEL VIII - ALGEMENE BEPALINGEN
 
 
Artikel 30 - Boekjaar
 
Het boekjaar van de vereniging loopt van één januari tot en met één en dertig december van elk jaar. 
De boekhouding wordt gevoerd overeenkomstig de van kracht zijnde wettelijke bepalingen (de “V&S-wet”, en de
van toepassing zijnde uitvoeringsbesluiten),
 
Artikel 31 - Rekeningen en begroting
 
De rekeningen van het verlopen jaar worden onderworpen aan de goedkeuring van de gewone Algemene
Vergadering, te houden binnen een termijn van zes maanden vanaf de afsluiting van het boekjaar.
De begroting van het volgend jaar wordt eveneens onderworpen aan de goedkeuring van de gewone Algemene
Vergadering.
 
 
Artikel 32 - Financiering
 
De uitgetekende werkingsstructuur met de daaraan gekoppelde financieringsstructuur, zullen worden opgenomen
in het intern reglement van orde. De hierin te verwerken bepalingen zijn als volgt:
 
A) De bijdrage in de werking van de vereniging zal in eerste instantie worden gefinancierd door het lidgeld van de
werkende leden. Alle werkende leden zijn jaarlijks gehouden tot een lidmaatschapsbijdrage zoals omschreven in
artikel 7.G) van de voorliggende statuten.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

 
B) De kosten voor het parkmanagement zullen gefinancierd worden door enerzijds de toegewezen subsidies.
Anderzijds zal de resterende kost voor het parkmanagement worden betaald door het toewijzen van de bekomen
hoeveelheidskortingen, zoals gedefinieerd in artikel 4, op de dienstverlening. Naast een verlaagde eenheidsprijs,
zoals gedefinieerd in artikel 4, krijgt het lid van categorie B of C dus ook de resterende hoeveelheidskorting die
niet noodzakelijk is om het parkmanagement te betalen. Op die manier zal het parkmanagement geen extra kost
vormen voor de deelnemende bedrijven.
 
C) De betaling van de ontvangen dienstverlening, exclusief de diensten gericht op de medewerkers en
bezoekers, zullen door de vereniging verdeeld worden op basis van direct toewijsbare kwantificering of een
andere verdeelsleutel die bepaald wordt door de Algemene Vergadering. Hierbij zal gebruik gemaakt worden van
een systeem van open boekhouding.
 
D) Om de betaling bedoeld onder paragraaf C) van dit artikel te dekken zullen de leden van categorie B en C
jaarlijks een provisie, zoals gedefinieerd in artikel 4, aan de vereniging of de door haar aangestelde Parkmanager
verschuldigd zijn. Het bedrag van deze provisie wordt jaarlijks vastgesteld door de Algemene Vergadering op
basis van een gedetailleerde kostenraming en is voor elk lid afzonderlijk voor het eerst verschuldigd op het
ogenblik van goedkeuring van het lidmaatschap zoals bedoeld in artikel 7. Binnen het eerste kwartaal na het
kalenderjaar zal een afrekening plaatsvinden voor het vorig kalenderjaar.
 
E) In de mate er onvoldoende hoeveelheidskortingen worden toegekend zal de vereniging andere financiële
middelen, waaronder subsidies, moeten aanwenden om de kosten onder paragraaf B)  hierboven te dekken.
 
Artikel 33 - Slotbepalingen
 
Voor alles waarin in deze statuten niet uitdrukkelijk is voorzien, zijn de “V&S-wet” en de gebruiken inzake de
verenigingen van overeenkomstige toepassing.
 
Benoemingen
==========
 
Worden door de oprichtingsvergadering benoemd als eerste bestuurders, die mogen optreden, beslissen,
tekenen, en de VZW vertegenwoordigen met de bevoegdheden vermeld in de statuten:
 
- De Gemeente Houthalen-Helchteren, publiekrechtelijke instelling met rechtspersoonlijkheid , met
maatschappelijk zetel te 3530 Houthalen-Helchteren, Pastorijstraat 30, ingeschreven bij de Kruispuntbank der
Ondernemingen onder nummer 0216.773.026, overeenkomstig het besluit van het college van burgemeester en
schepenen vertegenwoordigd door Wim Haest, geboren te Hasselt, op 09 maart 1972, en wonende te 3530
Houthalen-Helchteren,Saviostraat 10
 
- De naamloze vennootschap Greenville, ingeschreven in de Kruispuntbank van Ondernemingen onder nummer
0838.424.646, met maatschappelijke zetel te 3530 Hothalen-Helchteren, Centrum-Zuid 1111 met  als vaste
vertegenwoordiger; de heer Luc Driesen, geboren te Turnhout op 26 april 1975, en wonende te 3500 Hasselt,
Bosstraat 147;
 
- De besloten vennootschap met beperkte aansprakelijkheid Algemene Electriciteitswerken Hermans,
ingeschreven in de Kruispuntbank van Ondernemingen onder nummer 0463.372.760, met maatschappelijke zetel
te 3530 Houthalen-Helchteren, Centrum-Zuid 3036, met als vaste vertegenwoordiger de heer Marnik Hermans
geboren te Hasselt op 30 augustus 1973, en wonende te B-3530 Houthalen, Stationsstraat 45;
 
 
 
Deze benoemingen gelden tot de sluiting van de gewone algemene vergadering van 2014, die de jaarrekening
afgesloten op 31 december 2014 goedkeurt.
 
In de eerste raad van bestuur, die onmiddellijk wordt gehouden na de eerste algemene vergadering, worden
eveneens benoemd tot de jaarvergadering van 2014, tot:
 
- Voorzitter: Algemene electriciteitswerken Hermans bvba met als vaste vertegenwoordiger Marnik Hermans,
voornoemd;
 
 
Tevens wordt met ingang van heden, en voor onbepaalde duur, benoemd tot Parkmanager, belast met het
dagelijks bestuur: de naamloze vennootschap Quares Facility Management, ingeschreven in de Kruispuntbank
van Ondernemingen onder nummer 0867.318.174, met maatschappelijke zetel te 2800 Mechelen,
Schaliënhoevedreef 20 J, en met als vaste vertegenwoordiger de heer Freddy Hoorens, geboren te Kortrijk op 15
november 1963, en wonende te 8501 Bissegem, Lisbloemstraat 6.
 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

Overeenkomstig artikel 26 van de statuten is de parkmanager bevoegd om afzonderlijk op te treden en de
vereniging te vertegenwoordigen.
 
 
Voor echt verklaard te Houthalen-Helchteren, op 09 januari 2014.
 
 
 
 
 
Marnik Hermans                                                                Luc Driesen
Voorzitter                                                                           Bestuurder

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
17

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 


