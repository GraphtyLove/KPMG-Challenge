





























Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Luik B In de bijlagen bij het Belgisch Staatsblad bekend te maken kopie
na neerlegging ter griffie van de akte

Ondernemingsnr :

Benaming (voluit): AUTO'S RONNY
(verkort):

Rechtsvorm : Besloten vennootschap met beperkte aansprakelijkheid

Zetel : 3590 Diepenbeek, Grendelbaan 20
(volledig adres)

Onderwerp(en) akte: Oprichting
Uit een nog te registreren akte verleden voor notaris Monique SERONVALLE te Genk op 10 februari 
2014, blijkt dat de besloten vennootschap met beperkte aansprakelijkheid “AUTO’S RONNY” werd 
opgericht met volgende statutaire bepalingen en kenmerken :
- OPRICHTER:
De heer VANDERSTRAETEN Ronny Ghislain, geboren te Hasselt op 15 december 1975, ongehuwd, 
wonende te 3590 Diepenbeek, Grendelbaan 20. 

- ZETEL: 3590 Diepenbeek, Grendelbaan 20.

- DOEL:
De vennootschap heeft als doel zowel in België als in het buitenland, voor eigen rekening of 
rekening van derden, of in deelneming met derden:
- uitbaten van een garage, carrosserie, werkplaats voor het herstellen van motorvoertuigen, 
bromfietsen, baanmotoren, grasmaaiers en in het algemeen alle andere goederen en tuigen die 
met motor worden aangedreven;
- autohandel zowel in nieuwe als in tweedehandsvoertuigen, personenwagens, bedrijfsvoertuigen 
en camions;
- verhuur van motorvoertuigen zonder chauffeur, zowel in het groot als in het klein;
- aan- en verkoop van oliën, banden, auto-onderdelen en toebehoren;
- depaneren van alle voertuigen, opslepen en vervoeren van autovoertuigen en onderdelen;
Dit alles in de meest ruime zin.
Het beheer van een eigen onroerend vermogen en de huurfinanciering van onroerende goederen 
aan derden, het aankopen, verkopen, ruilen, bouwen, verbouwen, onderhouden, verhuren, huren, 
verkavelen, prospecteren en uitbaten van onroerende goederen, evenals alle handelingen die 
rechtstreeks of onrechtstreeks met dit doel in verband staan en die van aard zijn de opbrengst van 
de onroerende goederen te bevorderen, evenals zich borg stellen voor het goede verloop van 
verbintenissen door derde personen aangegaan die het genot zouden hebben van deze onroerende 
goederen.
De vennootschap kan overgaan tot alle handelsverrichtingen, financiële, roerende en onroerende 
verrichtingen, zo voor eigen rekening als voor rekening van derden die van aard zijn de 
verwezenlijking van haar doel rechtstreeks of onrechtstreeks te bevorderen, dit zowel in België als 
in het buitenland.
Zij zal door alle middelen mogen samenwerken met of deelnemen aan alle ondernemingen of 
vennootschappen bij wijze van inschrijving, overname van aandelen, inbreng, fusie en splitsing.
Bovenvermelde opsomming is niet beperkend zodat de vennootschap alle handelingen kan stellen 
die op welke wijze ook kunnen bijdragen tot verwezenlijking van haar maatschappelijk doel.

- KAPITAAL: € 18.600,00 vertegenwoordigd door 186 aandelen, volstort ten bedrage van € 12.400 
door de heer Vanderstraeten Ronny voornoemd, in ruil waarvoor hij 186 aandelen bekomt.

- BESTUUR:  niet-statutaire zaakvoerder: de heer VANDERSTRAETEN Ronny, voornoemd.

Griffie 

Voor-
behouden 

aan het 
Belgisch 

Staatsblad

Mod PDF 11.1

 *14301512*

Neergelegd

10-02-2014

0545926886

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
12

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Voor-
behouden 

aan het 
Belgisch 

Staatsblad

Luik B - Vervolg

Indien er meerdere zaakvoerders zijn, zal elke zaakvoerder, afzonderlijk handelend, de 
bevoegdheid hebben om alle akten die nodig of nuttig zijn voor het bereiken van het doel, te 
verrichten, met uitzondering van diegene die de wet voorbehoudt aan de algemene vergadering.

Zij kunnen de vennootschap vertegenwoordigen ten aanzien van derden en in rechte, als eiser of 
als verweerder.

De zaakvoerders samen handelend kunnen een deel van hun bevoegdheden ten titel van 
bijzondere volmacht aan een derde persoon van hun keuze overdragen.

Ingeval er slechts één zaakvoerder is, zal hij de bovengenoemde machten uitoefenen en kan hij 
dezelfde bevoegdheidsoverdrachten doen.

- ALGEMENE VERGADERING: de 3de vrijdag van de maand juni om 19 uur. Eerste jaarvergadering in 
2015, overeenkomstig de statuten.

Vermits alle aandelen op naam zijn, kan met oproeping bij aangetekende brief, bevattende de 
dagorde, worden volstaan tenzij de bestemmelingen individueel, uitdrukkelijk en schriftelijk 
hebben ingestemd om de oproeping via een ander communicatiemiddel te ontvangen.      Deze 
brieven worden, minstens 15 dagen voor de algemene vergadering, aan de vennoten, de 
zaakvoerder(s) en, in voorkomend geval, de commissaris, gezonden.

- BOEKJAAR: begint op 1 januari en eindigt op 31 december; eerste boekjaar eindigt op 31 
december 2014.

- RESERVES:

De netto-winst van het boekjaar wordt bepaald overeenkomstig de wettelijke bepalingen.

Jaarlijks wordt van de netto-winst een bedrag van ten minste één/twintigste afgenomen voor de 
vorming van een reservefonds; de verplichting tot deze afneming houdt op wanneer het 
reservefonds één/tiende van het kapitaal heeft bereikt.

De overige winst krijgt de bestemming die de jaarvergadering haar zal geven beslissend bij 
meerderheid van stemmen op voorstel van de zaakvoerder(s).

Geen uitkering mag echter geschieden, indien op de datum van afsluiting van het laatste boekjaar 
het netto-actief, zoals dat blijkt uit de jaarrekening, is gedaald of ten gevolge van de uitkering zou 
dalen beneden het bedrag van het gestorte, of indien dit hoger is, van het opgevraagde kapitaal, 
vermeerderd met alle reserves die volgens de wet of de statuten niet mogen worden uitgekeerd, 
en verder dient gehandeld naar het voorschrift van art. 320 W. Venn.
- VOLMACHT: aan Hanna Luijckx, wonende te Overpelt, Hoevenstraat 40 of een andere gelastigde 
van accountantskantoor Certafin te Genk, Jaarbeurslaan 17 bus 21, aan wie de macht verleend 
wordt om de nodige formaliteiten te vervullen voor de inschrijving van de vennootschap bij de 
BTW-administratie, de Kruispuntbank voor Ondernemingen en het ondernemingsloket.

VOOR ONTLEDEND UITTREKSEL om tesamen te worden neergelegd ter griffie van de Rechtbank 
van Koophandel tesamen met een uitgifte van gemelde oprichtingsakte en het formulier voor de 
publicatie in de bijlagen tot het Belgisch Staatsblad.

Notaris Monique SERONVALLE.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
12

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 


