





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Vinovo

(afgekort) :

Rechtsvorm : Vennootschap onder firma

Zetel : Uilekot(LUB) 49

3210

België

Onderwerp akte : Oprichting

Lubbeek

 
Statuten VOF “Vinovo”

 Op 23 november 2013 zijn Bart Vanbrabant, bediende, Kasteelstraat 6, 3370 Roosbeek, vennoot en Freddy
Evens, ambtenaar, Uilekot 49, 3210 Lubbeek, vennoot, overeen gekomen een vennootschap onder firma (VOF)
op te richten onderworpen aan de wet en de hierna volgende statuten.
Art. 1 De naam van de vennootschap onder firma luidt « Vinovo ». Voor commerciële of promotionele doeleinden
kan ze echter gebruik maken van een andere benaming in overleg te bepalen door de vennoten.
Art. 2 De maatschappelijke zetel wordt gevestigd te Uilekot 49, 3210 Lubbeek. De vennoten kunnen in overleg,
zonder een statutenwijziging, de maatschappelijke zetel verplaatsen in België. Iedere overbrenging buiten de
taalgewesten vereist een wijziging van de statuten. De overbrenging van de maatschappelijke zetel wordt bekend
gemaakt aan de geëigende instanties en de klanten.
Art. 3 De vennootschap heeft tot doel te investeren en activiteiten te ontwikkelen in de wijnbouwsector,
wijnhandel (via de aan- en verkoop van wijn), promotie-activiteiten voor de wijnverkoop, sommelieropleidingen en
wijncursussen of de organisatie van wijnproeverijen, de aankoop van wijngaarden, wijnproductie, horeca-
activiteiten, enz. Zij mag voor eigen rekening of voor rekening van derden alle handelingen verrichten die van
aard zouden zijn er de verwezenlijking of de uitbreiding van te vergemakkelijken.
Art. 4 De vennootschap wordt opgericht voor de duur van tien jaar, vanaf heden, telkens stilzwijgend te verlengen
met een duur van 5 jaar. Zij mag verbintenissen aangaan die haar duurtijd overschrijden (bvb voor het aankopen
van wijngaarden, het verwerken van de oogst, pachtcontracten e.d.) mits instemming van beide vennoten.
Art. 5 Het maatschappelijk kapitaal bedraagt 30000 EUR, vertegenwoordigd door 60 aandelen van 500 EUR
ieder. De in geld te storten inbreng is gedeponeerd bij de bank KBC waarvan de zetel gevestigd is te Lubbeek,
Dorpskring 11 en kan worden aangewend voor de doeleinden vermeld in art. 3.
In gemeen overleg kunnen de vennoten beslissen tot een bijkomende inbreng in de vennootschap voor de
aankoop van een wijngaard, wijnen of andere goederen die nodig en nuttig zijn voor de uitoefening van hun
handelsactiviteit. Deze inbreng heeft tot gevolg dat de waarde van hun 30 aandelen elk, zal toenemen in functie
van de bijkomende inbreng. Om de verhouding tussen de vennoten gelijk te houden, verbinden zij zich ertoe om
telkens dezelfde aanvullende inbreng te doen om de verhouding 50/50 te respecteren. Indien ze daarvan wensen
af te wijken of indien ze in overleg beslissen om bijkomende vennoten op te nemen in de vennootschap, wijzigen
ze deze statuten, omdat op dat ogenblik de beslissingsverhouding binnen de vennootschap wordt gewijzigd.
Art. 6 De genomen financiële verbintenissen tussen de vennoten of ten aanzien van derden blijven beperkt tot de
financiële middelen die ze beiden hebben ingebracht in de vennootschap. Deze mogen dit maximaal bedrag niet
overschrijden. Indien een vennoot dit overschrijdt kan hij deze bedragen niet verhalen op de andere vennoot.
Art. 7 De vennoten kunnen beiden gebruik maken van hun eigen woning voor de opslag van wijnen en de
mogelijke organisatie van activiteiten. Ze maken in onderling overleg gebruik van de materialen die hen
persoonlijk ter beschikking staan.

 *14300364*

Neergelegd

09-01-2014

0543925718

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
13

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



Mod PDF 11.1
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Art. 8 De overgang van aandelen worden geregeld overeenkomstig de artikelen van het Wetboek van
Vennootschappen. De overdracht onder levenden en het overgaan wegens overlijden geschiedt bij voorkeur aan
de vennoot die reeds deel uitmaakt van de vennootschap. De waarde van die aandelen wordt bepaald door het
bedrag van het nominaal kapitaal (verhoogd of verminderd, met het gemiddelde van de in de twee laatste
jaarrekeningen uitgedrukte resultaten) te delen door het aantal bestaande aandelen. De afkoopprijs moet binnen
de termijn van twee jaar vanaf het einde van de eerste maand na de aanneming van de afkoop, betaald worden,
in twee gelijke jaarlijkse stortingen. Indien de vennoten van dit voorkeurrecht geen gebruik maken, dan kunnen
de erfgenamen of legatarissen hun toelating als vennoot aanvragen. Bij weigering van die toelating hebben zij het
recht de vervroegde ontbinding van de vennootschap te vorderen.
Art. 9 Indien één van de vennoten een einde wil maken aan de samenwerking doet hij hiervan schriftelijk aangifte
aan de andere vennoot. De vennoten zullen daarop binnen een termijn van 6 maanden gevolg geven aan die
wens via stappen tot verkoop van de goederen van de vennootschap. De uitstap uit de vennootschap moet
worden afgerond binnen ten laatste 2 jaar na kennisgeving. De eventuele laatste oogst en de verkoop van de
wijn die er van gemaakt wordt kan immers over meer dan één jaar lopen. Bij de verkoop van de gronden moet zo
nodig rekening worden gehouden met het voorkooprecht van de pachters van de gronden die de vennootschap
heeft aangekocht en de termijn die de pachter kan uitputten. Eventueel zal de vennootschap de verkoop laten
verlopen via SAFER.
De waarde van de aandelen wordt bepaald op basis van de goederen en gronden waarover de vennootschap
beschikt op basis van de boekhouding. Indien één van de vennoten het wenst kan een externe partij
ingeschakeld worden voor een objectieve waardeschatting daarvan. Prijzen van gronden/wijnen/opbrengsten van
druiven e.d. worden gerekend volgens de gangbare normen/prijzen van de wijnen van de appellatie op het
moment van verkoop.
Art. 10 De vennootschap wordt bestuurd door beide vennoten. Zij treden beiden op als evenwaardige
zaakvoerders.Indien een zaakvoerder overlijdt, zal hij van rechtswege vervangen worden door zijn echtgenote of
de partner waarmee hij samen woont.
Art.11 De zaakvoerders hebben de meest uitgebreide machten om namens de vennootschap in alle
omstandigheden te handelen en om alle daden en verrichtingen, die betrekking hebben op het maatschappelijk
doel, uit te voeren of toe te laten.
Alle akten die de vennootschap verbinden, moeten door beide vennoten ondertekend worden.Vennoten kunnen
onafhankelijk maar in overleg met elkaar uitgaven doen tot een bedrag van 1000euro op basis van hun eigen
handtekening. Alle uitgaven boven dat bedrag moeten worden gedekt door een handtekening van beide
vennoten. Indien een van de vennoten toch een verbintenis aangaat die dit bedrag overstijgt zonder inspraak en
toestemming van de andere vennoot, is enkel die vennoot onbeperkt aansprakelijk voor de gevolgen van die
beslissing.
Het mandaat van zaakvoerder is bezoldigd. De bezoldiging wordt jaarlijks door de algemene vergadering der
vennoten, bij eenvoudige meerderheid, vastgesteld.
Art.12 Iedere vennoot heeft toezicht op de vennootschap (met inbegrip van daden van onderzoek, van nazicht
der verrichtingen en kennisname van de boekhouding, de briefwisseling en alle geschriften van de
vennootschap).
Art. 13 Jaarlijks zal een gewone algemene vergadering gehouden worden op de 3de vrijdag van de maand
februari. De gewone algemene vergadering zal voor de eerste maal plaats hebben in het jaar 2014.
 De algemene vergadering zal beraadslagen volgens de regels voorzien bij het Wetboek van Vennootschappen.
Art. 14 Het maatschappelijk dienstjaar vangt aan op één januari en eindigt op eenendertig december.
 De beschikkingen aangaande de inventarissen en jaarrekeningen komen overeen met de regels bepaald in het
Wetboek van Vennootschappen.
Art. 15 Het overschot van de balans, na aftrek van de lasten, de algemene onkosten en de noodzakelijke
afschrijvingen, is de nettowinst van de vennootschap. Het overschot van de winst zal tussen de vennoten
verdeeld worden volgens het aantal van hun aandelen, mits toekenning aan ieder aandeel van een gelijkwaardig
recht. De vennoten in algemene vergadering mogen beslissen dat geheel of een gedeelte van het overschot van
de winst op het volgend dienstjaar zal worden overgedragen of dienen zal voor een buitengewoon reservefonds
voor bijkomende aankopen of voor extra bezoldiging aan de zaakvoerders.
De opbrengsten die door de zaakvoerders afzonderlijk worden ingebracht in de vennootschap (vb. vergoedingen
voor opleidingen, presentaties, …die slechts aan één van de zaakvoerders zijn toe te schrijven) worden in
overleg tussen de vennoten afzonderlijk verrekend en uitgekeerd aan de zaakvoerder die deze inkomsten heeft
gerealiseerd.
Art.16 De vennootschap zal ontbonden worden in de bij de wet bepaalde gevallen. Bij beslissing van de
algemene vergadering kan er tot vervroegde ontbinding worden overgegaan. In geval van ontbinding, zullen de
zaakvoerders de vereffening doen, met vaststelling van hun bevoegdheid en van hun bezoldiging. Het batig saldo
van de vereffening, na betaling van de schulden en lasten van de vennootschap, zal tussen de vennoten
verdeeld worden volgens het aantal van hun respectieve aandelen.
Art. 17 Voor alle beschikkingen die in onderhavige statuten niet geregeld zijn, verklaren partijen zich te zullen
gedragen naar de bepalingen van het Wetboek van Vennootschappen.
Gedaan in tweevoud te Lubbeek, op 8 januari 2014.
 
Bart Vanbrabant, Zaakvoerder                                                                                      Freddy Evens, Zaakvoerder

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
13

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 


