





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : BE-Social  CSC

(afgekort) : BS CSC

Rechtsvorm : Vereniging zonder winstoogmerk

Zetel : Gildestraat(M) 18

3630

België

Onderwerp akte : Oprichting

Maasmechelen (Mechelen-aan-de-Maas)

Titel I. – Benaming, maatschappelijke zetel, doel en duur.
Artikel 1. -De Vereniging wordt genoemd "BE-SOCIAL CSC" en hierna verder aangeduid als de ‘Vereniging’.
Artikel 2. -Haar maatschappelijke zetel is gevestigd in Gildestraat 18, 3630 Maasmechelen , België. De
Vereniging resorteert aldus onder het gerechtelijk arrondissement Tongeren. Alle documenten waaraan de
vereniging volgens de wet op de vzw’s van 27 juni 1921 moet voldoen zullen worden voorgelegd aan de "Griffie
van de Rechtbank van Koophandel" van het voornoemde gerechtelijk arrondissement.
Artikel 3. – De Vereniging wordt gekenmerkt als Cannabis Social Club en heeft tot doel :
1. haar leden in staat te stellen om gezamenlijk 1 cannabisplant per persoon te telen in een afgesloten, niet
openbaar toegankelijke ruimte; gebaseerd op de ministeriele richtlijn van 2005 inzake vervolgingsbeleid voor
“cannabis voor persoonlijk gebruik”.
 
2. het doen van onderzoek naar methoden om cannabis te verbouwen die zo min mogelijk schade voor de (volks-
)gezondheid met zich mee brengen, gebaseerd op de ministeriele richtlijn van 2005 inzake vervolgingsbeleid
voor “cannabis voor persoonlijk gebruik”.
3. Het correct informeren en sensibiliseren van haar leden over cannabis: de gevaren, effecten en gezondere
manieren van consumptie.
4. Het organiseren van een gesloten, transparant en veilig circuit tussen producent en consument, teneinde
schadelijke gevolgen van het illegale (criminele) circuit te neutraliseren; terwijl een dialoog op te bouwen met de
Overheid.
5. Het verschaffen van sociale tewerkstelling.
 
Artikel 4. - De “Vereniging” wordt aangegaan voor onbepaalde duur. Ze kan ten allen tijde ontbonden worden.
Haar maatschappelijk jaar komt overeen met het kalenderjaar, behoudens het jaar van de oprichting, hetwelk jaar
afloopt op 31 december. Het financiële jaar van de vereniging loopt tussen 1 januari en 31 december.
Titel II – Leden, toelating, beëindiging lidmaatschap.
Artikel 5. -De “Vereniging” bestaat uit effectieve leden en toetredende leden of donateurs. Tenzij uit de tekst het
tegendeel blijkt verwijst de term ’leden’ in deze statuten alleen naar effectieve leden. Het lidmaatschap van de
“Vereniging” beperkt op generlei wijze de autonomie en de onafhankelijkheid van de effectieve leden, de
toetredende leden of donateurs. Het lidmaatschap is persoonlijk en niet overdraagbaar. Het aantal leden is
beperkt tot 250. Het aantal van de effectieve leden mag evenwel niet minder bedragen dan drie.
Artikel 6. -Effectieve leden zijn meerderjarige, natuurlijke personen die woonachtig zijn in België, die deze
doelstellingen ondersteunen en die de statuten en de besluiten van de “Vereniging” onderschrijven via een
schriftelijk inschrijvingsformulier en het betalen van het verschuldigde jaarlijkse lidgeld. De leden worden
aanvaard door de Raad van Beheer.
Artikel 7. – Toetredende leden en donateurs zijn meerderjarige, natuurlijke personen, die op voordracht van de
Raad van Beheer door de Algemene Vergadering bij meerderheid van stemmen tot de “Vereniging” zijn

 *14304417*
Neergelegd
09-05-2014

0552579306

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

5/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

toegelaten. Toetredende leden en donateurs kunnen worden uitgenodigd voor de bijeenkomsten van de
Algemene Vergadering maar hebben geen stem. Ze kunnen geen lid zijn van de Raad van Beheer en kunnen
geen aanspraak maken op de diensten die de “Vereniging” biedt.
Artikel 8. -Het lidmaatschap is beëindigd:
1. wanneer een lid overlijdt of ophoudt als rechtspersoon te bestaan.
2. na opzegging door een lid. De opzegging geschiedt schriftelijk via gewone of elektronische brief. Het
lidmaatschap houdt op van zodra de Raad van Beheer de brief ontvangen heeft.
3. door schorsing door de Raad van Beheer. De Raad van Beheer kan met onmiddellijke ingang een lid schorsen
wanneer deze, na herhaalde oproep, niet aan zijn financiële verplichtingen voldoet, wanneer deze in strijd
handelt met de statuten, het huishoudelijk reglement of de statutair genomen beslissingen van de “Vereniging” of
wanneer die de “Vereniging” overmatige schade berokkent. De gemotiveerde beslissing wordt onmiddellijk zowel
schriftelijk als mondeling aan het betreffende lid meegedeeld. Gedurende de schorsing en behoudens zijn recht
op beroep voor de Algemene Vergadering kan een geschorst lid geen rechten uit lidmaatschap laten gelden. De
schorsing kan door de Algemene Vergadering worden vernietigd of bevestigd.
4. door uitsluiting door de Algemene Vergadering na schorsing. Schorsing en uitsluiting van de leden gebeurt
overeenkomstig artikel 12 van de wet van 27 juni van 1921 . Ze heffen de verplichting tot betaling van de
ledenbijdrage voor het lopende jaar niet op.
Titel III – Raad van Beheer.
Artikel 9. – Een Raad van Beheer van minstens 3 personen wordt benoemd door de Algemene Vergadering uit
haar leden, voor een periode van 1 jaar. De Raad van Beheer kiest uit zijn midden een voorzitter, een secretaris
en een penningmeester en eventueel nader te bepalen bijkomende functies. De Algemene Vergadering kan een
lid van de Raad van Beheer schorsen en ontslaan wanneer er gegronde redenen zijn, zoals: schade van allerlei
aard aan, of grove nalatigheid tegenover de “Vereniging”, diefstal, fraude, het onderschrijven of onderteken van
contracten zonder medeweten van de voltallige Raad van Beheer, in strijd handelen met de statuten het
huishoudelijk regelement of een statutair genomen beslissing van de “Vereniging”.
Deze beslissing wordt genomen met een meerderheid van 2/3 (tweederden) van de stemmen van de Algemene
Vergadering. De leden van de Raad van Beheer kunnen op het even welk moment schriftelijk hun ontslag
indienen. Hun mandaat vervalt van rechtswege aan het eind van hun benoeming van 1 jaar, waarop zij
onmiddellijk herkiesbaar zijn.
Artikel 10. – De Raad van Beheer beheert de “Vereniging” in en buiten rechte. Alle leden van deze Raad kunnen
de “Vereniging” vertegenwoordigen. Inzake wettelijke tussenkomsten is de “Vereniging” gebonden door de
handtekening van de voorzitter van de Raad van Beheer of door iemand die door hem wordt gemachtigd. Tussen
de vergaderingen van de Algemene Vergadering voert de Raad van Beheer de beslissingen van de Algemene
Vergadering uit en legt daarover aan deze Vergadering verantwoording af.
De Raad van Beheer komt ten minste 1 maal per jaar bijeen, afgezien van de jaarlijkse bijeenkomst van de
Algemene Vergadering. De Raad van Beheer komt bijeen binnen een periode van 3 (drie) maanden na elke
Algemene Vergadering.
De Raad van Beheer is verantwoordelijk voor:
1. de voorbereiding en uitvoering van het door de Algemene Vergadering aangenomen beleid;
2. het ontwerpen van een gedetailleerd beleidsplan voor elk van de door de Algemene Vergadering weerhouden
prioriteiten;
3. de voorbereiding en presentatie aan de Algemene Vergadering van een jaarlijks rapport over de vooruitgang
der activiteiten;
4. de vaststelling van het mandaat van het Secretariaat van de Vereniging voor zijn activiteiten;
5. de supervisie over de activiteiten van het Secretariaat;
6. het bevorderen van de samenwerking tussen leden die werkzaam zijn in de verschillende activiteiten van de
“vereniging”;
Titel IV - Algemene Vergadering
Artikel 11. – De Raad van Beheer roept de Algemene Vergadering bijeen bij gewone of elektronische brief gericht
aan ieder lid, minstens 30 dagen voor de vergadering en minstens één maal per jaar. De agenda wordt in de
oproep vermeld. De Raad van Beheer moet de Algemene Vergadering bijeen roepen binnen een periode van 4
weken zo een verzoek daartoe wordt ontvangen van tenminste één vijfde van het totaal der leden.
Het verzoek vermeldt de te behandelen agendapunten. Zo de Raad van Beheer dit verzoek niet inwilligt binnen
gestelde termijn na ontvangst van dit verzoek, kunnen de verzoekers zelf een Algemene Vergadering bijeen
roepen op de wijze zoals in het eerste lid van dit artikel voor de Raad van Beheer voorzien. Het quorum wordt
gevormd door de helft + 1 van de leden van de Vereniging.
De voorzitter van de Raad van Beheer zit de bijeenkomsten van de Algemene Vergadering voor. In zijn
afwezigheid wordt zijn plaats ingenomen door een ander lid van de Raad van Beheer. De secretaris of een
andere door de voorzitter aangewezen persoon notuleert de bijeenkomsten. Ieder effectief lid heeft één stem in
de Algemene Vergadering. Ieder effectief lid kan zich door een ander effectief lid laten vertegenwoordigen
middels een schriftelijke volmacht. De stemming over zaken geschiedt mondeling, de stemming over personen
geschiedt schriftelijk. Bij de keuze van een persoon wordt degene verkozen die de meerderheid der stemmen
behaalt. Als niemand de meerderheid der stemmen heeft behaald wordt een tweede stemming gehouden tussen
de 2 kandidaten die de meeste stemmen behaald hebben.
Tenzij de wet of de statuten anders bepalen beslist de Algemene Vergadering bij gewone meerderheid van
stemmen. In de gevallen voorzien onder artikel 12 lid 1, 3 en 8 is een tweederde meerderheid der uitgebrachte
stemmen vereist. Bij staking der stemmen wordt het voorstel geacht te zijn verworpen.
Blanco stemmen zijn ongeldig. Indien de Raad van Beheer, aanwezig tijdens de Algemene Vergadering,

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

5/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

unaniem van oordeel is dat er een beslissing is genomen is dit oordeel definitief.
Artikel 12. – De Algemene Vergadering is soeverein en heeft in het bijzonder de volgende bevoegdheden :
1. wijzigingen van de statuten;
2. toelating van leden tot de “Vereniging” en tot de Raad van Beheer;
3. uitsluiting van leden van de “Vereniging” en van de Raad van Beheer;
4. vaststelling van de bijdrage van de leden;
5. goedkeuring van het jaarverslag van de “Vereniging” opgesteld door de Raad van Beheer;
6. goedkeuring van het werkplan en de begroting van de “Vereniging”;
7. goedkeuring en wijziging van het mandaat van het secretariaat;
8. ontbinding van de “Vereniging”;
9. de kwijting aan de Beheerders;
10. alle gevallen waarin de statuten dat vereisen;
 
De exacte tekst van een voorstel tot wijziging van de statuten dient minstens 5 dagen voor de Algemene
Vergadering te worden voorgelegd aan alle leden van de “Vereniging”.
Artikel 13. – De Algemene Vergadering kan bij huishoudelijk reglement nadere regels stellen met betrekking tot
het lidmaatschap, de hoogte van de ledenbijdrage, de bevoegdheden van de Raad van Beheer, de
stemprocedure, de administratie als mede alle andere onderwerpen die reglementering behoeven. De wijziging
van het huishoudelijk reglement geschiedt bij beslissing van de Algemene Vergadering op voorstel van de
Raad van Beheer of op verzoek van tenminste 1/3 van de leden van de “Vereniging”. De bepalingen van het
huishoudelijk reglement kunnen niet in strijd zijn of afwijken van deze Statuten.
Titel V – Het Secretariaat.
Artikel 14. – Het Secretariaat van de “Vereniging” is belast met :
1. de concrete uitvoering van het gedetailleerde beleidsplan dat werd goedgekeurd door de Raad van Beheer;
2. het dagelijks beheer, waaronder met name de coördinatie van de activiteiten van de “Vereniging”, de
voorbereiding van de bijeenkomsten van de Raad van Beheer en de Algemene Vergadering, en de communicatie
naar de leden van de “Vereniging”.
3. de presentatie van een financieel jaarverslag aan de Raad van Beheer;
4. de voorbereiding en de presentatie van het jaarverslag van de “Vereniging”.
Elke openbare verklaring vanwege de leden van het Secretariaat in naam van de “Vereniging” moet worden
goedgekeurd door de voorzitter van de Raad van Beheer of een ander door hem gemachtigd lid van de Raad van
Beheer.
Titel VI – Inkomsten
Artikel 15. – De inkomsten van de “Vereniging” bestaan uit schenkingen, leningen, ledenbijdragen, erfenissen en
belangeloze toekenningen. Het is niet het doel van de “Vereniging” om winst te maken. Indien toch winst wordt
gemaakt, zal deze gebruikt worden om de doelstellingen in deze statuten te ondersteunen.
Titel VII – Ontbinding en vereffening.
Artikel 16. - De “Vereniging” wordt ontbonden als de Algemene Vergadering dit met een meerderheid van ten
minste twee-derden van de uitgebrachte stemmen beslist. In geval van ontbinding zal het actief, na aanzuivering
van de schulden, overgedragen worden aan een stichting of instituut die zich bezig houdt met het ondersteunen
van de zwaksten in de maatschappij. Indien er verschillende dergelijke instellingen zijn, zal de Algemene
Vergadering een keuze maken, of naar haar goedvinden de goederen verdelen onder de instellingen die in
aanmerking komen. Tijdens de vereffening blijven de statuten van de “Vereniging” van kracht en zullen de
communicaties die vanwege de “Vereniging” uitgaan de term ’in ontbinding’ aan de naam toevoegen. De
beslissingen als mede de naam en het beroep en adres van de vereffenaar(s) zullen in het bijvoegsel van het
Staatsblad gepubliceerd worden.
 
Artikel 17. – De Algemene Vergadering heeft op 26 maart 2014 tot leden van de Raad van Beheer verkozen :
1. Leysen Alexander, voorgenoemd, hij aanvaardt zijn mandaat; Penningmeester
2. Cornet d’Elzius de Peissant Gaëtan, voorgenoemd, hij aanvaardt zijn mandaat; Secretaris
3. van Gruisen Dominique, voorgenoemd, hij aanvaardt zijn mandaat; Voorzitter
De leden van de raad van beheer oefenen hun mandaat onbezoldigd uit, tenzij de Algemene Vergadering
hierover anders beslist.
 
Titel IX – Overgangsbepalingen
Artikel 18. – Het eerste boekjaar van de  “Vereniging” loopt  vanaf het bekomen van rechtspersoonlijkheid tot 31
december 2014.
Bijzondere bepalingen;
 
 
 
Verkozen leden van de Raad van Beheer zijn in vergadering bijeengekomen en hebben met eenparigheid van
stemmen aangeduid als volgt:
Voorzitter van de Raad van Beheer: Dominique van Gruisen    
Penningmeester van de Raad van Beheer: Alexander Leyssen
Secretaris van de Raad van Beheer: Gaëtan Cornet d’Elzius de Peissant
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

5/
20

14
 - 

An
ne

xe
s 

du
 M

on
ite

ur
 b

el
ge

 


