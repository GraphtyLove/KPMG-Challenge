





























MOD 2.2

In de bijlagen bij het Belgisch Staatsblad bekend te maken kopie
na neerlegging van de akte ter griffie

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Outcast Divers VZW

(afgekort) :

Rechtsvorm :: Vereniging zonder winstoogmerk

Zetel : Burggravenstraat(MEL) 58

9120

België

Onderwerp akte : Oprichting

Beveren (Beveren-Waas)

HOOFDSTUK I. -- Benaming, maatschappelijk zetel
Art. 1. De vereniging wordt genoemd : v.z.w. " Outcast Divers ".
Art. 2. Haar maatschappelijke zetel is gevestigd te 9120 Beveren, Burggravenstraat 58 en gelegen in het
gerechtelijk arrondissement Dendermonde.
HOOFDSTUK II. -- Doel
Art. 3. De vereniging heeft tot doel: het beoefenen, initiatie, aanleren, promoten van watersportactiviteiten in de
ruime zin van het woord zoals, maar niet beperkend, snorkelen, duiken met perslucht en/of andere mengsels,
zwemmen, conditietrainingen, veiligheid onder en boven water. Zo kan zij hierop beroep doen op derden buiten
de vereniging om dit te verwezenlijken. Zij mag tevens alle activiteiten ondernemen die dit doel kunnen
bevorderen. Zij kan in die zin ook, doch slechts op bijkomstige wijze, handelsdaden stellen, enkel voor zover de
opbrengst hiervan besteed wordt aan het doel waarvoor zij werd opgericht. De vereniging mag alle roerende en
onroerende goederen bezitten die nodig zijn om haar doelstellingen te verwezenlijken. Ze mag deelnemen in en
samenwerken met alle verenigingen en ondernemingen die voor de realisatie van haar doelstellingen wenselijk
en nuttig zijn.
Art. 4. De vereniging wordt opgericht voor onbepaalde duur.
HOOFDSTUK III. -- Leden
Art. 5. De vereniging is samengesteld uit stichtende, effectieve en ereleden.
De lidmaatschapsbijdrage wordt door de raad van beheer vastgelegd en mag niet meer bedragen dan 500 EUR.
De ereleden zijn vrijgesteld van lidmaatschapsbijdrage.
Ieder persoon die effectief lid wil worden dient zijn aanvraag tot lidmaatschap in bij de voorzitter of de secretaris
van de raad van beheer. De raad van beheer beslist over de aanvaarding van een nieuwe kandidatuur op de
eerstkomende raad of delegeert het beslissingsrecht dienaangaande aan één of meer van haar leden.
De raad van beheer beslist eveneens over het lidmaatschap van de ereleden op voordracht van een effectief lid.
De criteria om erelid te worden, wordt discretionair bepaald door de raad van beheer en hebben onder meer te
maken met de verdiensten van betrokkenen ten aanzien van de club of de duiksport in het algemeen.
Art. 6. De effectieve leden zijn vrij zich op ieder ogenblik uit de vereniging terug te trekken door schriftelijk hun
ontslag te geven aan de raad van beheer.
Wordt eveneens als ontslaggevend lid geacht, elk effectief lid dat de verschuldigde bijdrage niet betaald.
Art. 7. De uitsluiting uit de vereniging van een effectief lid kan slechts door de algemene vergadering worden
uitgesproken met een meerderheid van twee derde van de aanwezige en vertegenwoordigde stemmen, tenzij het
effectief lid een ongeval heeft veroorzaakt, of er in werd betrokken waarbij de verzekeringsmaatschappij diende te
worden aangesproken. In dat geval beslist de raad van beheer bij gewone meerderheid.
Deze bepaling is niet toepasselijk op de stichtende leden.
Het ontslagnemend of uitgesloten lid en de rechthebbenden van een ontslagnemend, uitgesloten of overleden lid
kunnen geen enkel recht doen gelden op het maatschappelijk bezit.
HOOFDSTUK IV. -- Algemene vergadering

 *14300677*

Neergelegd

17-01-2014

0544525138

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
21

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

Art. 8. De algemene vergadering wordt samengesteld uit alle effectieve leden en de ereleden. Zij wordt
voorgezeten door de voorzitter van de raad van beheer.
De vergadering wordt minstens één maal per jaar samengeroepen.
Art. 9. De bevoegdheden van de algemene vergadering zijn : 
Zij kan de statuten wijzigen en de ontbinding van de vereniging uitspreken met inachtneming van de wettelijke
bepalingen ter zake.
Zij benoemt en ontslaat die beheerders.
Zij keurt jaarlijks de begroting en de rekeningen goed en geeft kwijting aan de beheerders.
Zij oefent alle andere machten uit die voortvloeien uit de wet of de statuten.
Art. 10. De effectieve leden en de ereleden worden uitgenodigd op de algemene vergadering door de voorzitter
van de raad van beheer.
Zij mogen schriftelijk volmacht geven aan een ander lid, zonder dat deze laatste meer dan twee andere leden
mag vertegenwoordigen.
De uitnodigingen die de agenda omvatten worden gedaan bij schrijven dat ten minste acht dagen voor de
vergadering dient verstuurd te worden. Deze uitnodiging mag gebeuren per brief, fax of e-mail doch zij zal steeds
aangetekend gebeuren als de wet het vereist.
Art. 11. De bijzondere algemene vergadering wordt bijeengeroepen door de raad van beheer wanneer minstens
één derde van de leden er om verzoeken. Tevens dient elk voorstel dat ondertekend wordt door één derde van
de leden op de agenda geplaatst te worden.
Art. 12. Alle leden hebben op de algemene vergadering gelijk stemrecht. De beslissingen worden genomen met
de volstrekte meerderheid der tegenwoordige of vertegenwoordigde stemmen, behalve in de gevallen waarin er
anders wordt over beslist door de wet of de onderhavige statuten. Ingeval van staking der stemmen is de stem
van de voorzitter, of de stem van diegene die hem vervangt, doorslaggevend.
De algemene vergadering kan slechts geldig beslissen over de ontbinding van de vereniging of de wijziging van
de statuten overeenkomstig het bepaalde in de artikels 8 en 20 van de wet van 27 juni 1921 betreffende de
v.z.w.'s.
Art. 13. De beslissingen van de algemene vergadering worden ingeschreven in een register van de processen-
verbaal die ondertekend worden door de voorzitter en de secretaris.
Dit register wordt bewaard op de maatschappelijke zetel, waar alle leden er inzage kunnen van nemen. Alle leden
of derden die van een belang doen blijken, kunnen uittreksels vragen die worden ondertekend door de voorzitter
van de beheerraad.
Elke wijziging in de statuten moet binnen een maand nadat er toe besloten is in de bijlage van het Belgisch
Staatsblad bekendgemaakt worden. Dit geldt ook voor iedere benoeming, ontslag of afzetting van een beheerder.
HOOFDSTUK V. -- Raad van beheer
Art. 14. De v.z.w. wordt bestuurd door een raad van beheer, samengesteld uit minstens drie en hoogstens zes
beheerders die benoemd worden en herroepbaar zijn door de algemene ledenvergadering en gekozen worden
onder de effectieve leden en de ereleden.
De raad van beheer beslist geldig zodra twee derde van zijn leden aanwezig zijn.
Art. 15. Het mandaat geldt voor onbepaalde duur.
Bij openvallen van een mandaat wordt niet in de vervanging voorzien tot de volgende algemene vergadering
tenzij het aantal beheerders daardoor minder dan drie zou bedragen. In dat geval roepen de overblijvende
beheerders een bijzondere algemene vergadering bijeen teneinde in de vervanging van de beheerder(s) te
voorzien.
Art. 16. De raad kiest onder haar leden een voorzitter, penningmeester en een secretaris.
Bij belet van de voorzitter wordt zijn functie waargenomen door de door de oudste in de beheerraad zetelende
beheerder.
Art. 17. De beslissingen van de raad van beheer worden genomen met gewone meerderheid der stemmen van
de tegenwoordige beheerders, behalve in de gevallen bepaald door de wet of door de statuten.
Bij staking der stemmen is de stem van de voorzitter of van diegene die hem vervangt doorslaggevend.
Art. 18. De raad van beheer heeft de meest uitgestrekte machten om de vereniging te beheren en te besturen.
Hij kan onder meer, zonder dat deze opsomming beperkend is of ongeacht alle andere machten die voortvloeien
uit de wet of de statuten, alle akten en contracten stellen en afsluiten, minnelijke schikkingen treffen, alle
roerende en onroerende goederen verwerven, ruilen, verkopen of met hypotheek bezwaren, leningen afsluiten,
huurcontracten van om het even welke duur afsluiten, legaten, subsidies, schenkingen en overdrachten
aanvaarden, aan alle rechten verzaken, alle machten verlenen aan de door hem aangewezen mandatarissen die
al dan niet lid zijn, de vereniging in rechte vertegenwoordigen zowel als eiser dan als verweerder.
Hij mag ook het personeel van de vereniging benoemen en herroepen, alle sommen en waarden innen, alle in
bewaring gegeven sommen en waarden aanvaarden, rekeningen openen bij banken en bij het bestuur der
postcheques, op voornoemde rekeningen alle verrichtingen doen zoals opvragen van gelden door uitgifte van
cheques, overschrijvingen of transferorders of elk ander betalingsmandaat, een banksafe huren, alle door de
vereniging te betalen sommen betalen. Bij de post, de douane, de spoorwegmaatschappij alle al dan niet
aangetekende of verzekerde brieven, telegrammen en colli's afhalen, alle postwissels of postassignaties of
kwijtingen innen.
De voorzitter, de penningmeester en de secretaris zijn gemachtigd elk afzonderlijk alle financiële daden te
verrichten voor zover zij een waarde van EUR 300 niet overtreffen. Dit bedrag wordt jaarlijks geïndexeerd op de
verjaardag van de oprichting van de v.z.w. en dit volgens de gebruikelijke indexeringsformule eigen aan de
huurwet. Voor alle transacties die dit bedrag overschrijden zijn de handtekeningen van twee beheerders vereist.
Art. 19. De raad van beheer kan, onder zijn verantwoordelijkheid, het dagelijks beheer van de vereniging

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
21

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

overdragen aan een van zijn leden.
Art. 20. De beheerders nemen in de uitoefening van hun functie geen enkele verplichting op zich en zijn slechts
verantwoordelijk voor de uitoefening van hun mandaat. Dit wordt kosteloos waargenomen. De uitgaven die zij bij
het uitoefenen van een mandaat doen worden hun terugbetaald mits voorlegging van de stavende stukken. Er
kan ook voorzien worden in een zitpenning die als kostenvergoeding geldt.
HOOFDSTUK VI. -- Huishoudelijk reglement
Art. 21. Een huishoudelijk reglement kan door de raad van beheer aan de algemene vergadering worden
voorgelegd.
Wijzigingen kunnen door de algemene vergadering aan dit reglement aangebracht worden met een gewone
meerderheid van de aanwezige of vertegenwoordigde stemmen.
HOOFDSTUK VII. -- Overgangsbepalingen
Art. 22. Het dienstjaar begint op 1 januari om te eindigen op 31 december. Bij uitzondering zal het eerste
dienstjaar aanvangen op datum van publicatie der statuten in het Belgisch Staatsblad om te eindigen op 31
december 2014.
Art. 23. De rekeningen van het afgelopen dienstjaar en de begrotingen van het volgend jaar zullen jaarlijks
onderworpen worden aan de goedkeuring van de jaarlijkse algemene vergadering.
Art. 24. Bij ontbinding van de vereniging wijst de algemene vergadering een of meerdere vereffenaars aan,
bepaalt hun machten, alsook de bestemming die het netto actief van het maatschappelijk bezit zal gegeven
worden.
 
De leden verenigd in de algemene vergadering van 14 januari 2014 (oprichting) hebben tot leden van de raad van
bestuur aangesteld:
1.       De heer David Debruyne, statutair bediende, wonende te 9100 Sint-Niklaas, Berkenhof 15, Belg.
2.       De heer Fonny Palet, militair, wonende te 9120 Beveren, Zandstraat 46, Belg.
3.       De heer Christiaan Van Roeyen, zelfstandige, wonende te 9120 Beveren, Burggravenstraat 58, Belg.
4.       Mevrouw Husna Opgenhaffen, bediende, wonende te 9100 Sint-Niklaas, Berkenhof 15, Belg. 
Deze hebben onder elkaar aangesteld:
5.       Voorzitter: De heer David Debruyne, statutair bediende, wonende te 9100 Sint-Niklaas, Berkenhof 15, Belg.
6.       Verantwoordelijke zwembad: De heer Fonny Palet, militair, wonende te 9120 Beveren, Zandstraat 46, Belg.
7.       Verantwoordelijke training: De heer Christiaan Van Roeyen, zelfstandige, wonende te 9120 Beveren,
Burggravenstraat 58, Belg.
8.       Penningmeester/ Secretaris: Mevrouw Husna Opgenhaffen, bediende, wonende te 9100 Sint-Niklaas,
Berkenhof 15, Belg.
 
                                                                                                                                              

 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
21

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 


