





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Feel The Sky

(afgekort) : FTS

Rechtsvorm : Vereniging zonder winstoogmerk

Zetel : Luchthavenlei z/n 206

2100

België

Onderwerp akte : Oprichting

Antwerpen (Deurne (Antwerpen))

 
De ondergetekenden:
 
1. DE MEYER Frank, beheerder van vennootschappen, wonende te 9220 Hamme-Zogge, Ekelbeke 146
2. LEROY Jo, docent, wonende te 9100 Nieuwkerken-Waas, Zonnestraat 63
3. VERCAUTEREN Stijn, bediende, wonende te 9080 Lochristi, Stationstraat 71b
 
 
Verklaren bij deze akte een vereniging zonder winstoogmerk op te richten overeenkomstig de wet van 27 juni
1921 betreffende de verenigingen zonder winstoogmerk, de internationale verenigingen zonder winstoogmerk en
de stichtingen, zoals laatst fundamenteel gewijzigd door de wetten van 2 mei 2002, tot en met de wijzigingen van
24 juni 2013, hierna de vzw wet genoemd.
Als onderdeel  van deze overeenkomst stellen de bovenvermelde personen de hierna vermelde statuten op die
zullen gelden als de statuten van deze vereniging.
 
HOOFDSTUK I: De vereniging
 
Artikel 1
De vereniging zonder winstoogmerk draagt de naam Feel The Sky.
 
Artikel 2
De vereniging heeft haar zetel gevestigd te 2100 Antwerpen, Luchthaven Antwerpen, Luchthavenlei z/n Bus 206,
in het gerechtelijk arrondissement Antwerpen.
De zetel kan door de Algemene Vergadering worden verplaatst met inachtneming van de formaliteiten die door
de wet van 27 juni 1921 en door deze statuten worden voorgeschreven voor een statutenwijziging.
 
Artikel 3
De vereniging wordt opgericht voor een onbepaalde duur.
 
Artikel 4
De vereniging heeft tot doel om op vriendschappelijke en sociale wijze mensen met een hart voor het vliegen en
het ballonvaren te verenigen, onderlinge banden te creëren, te behouden en te versterken, informatie en hulp te
bieden, en hen helpen om de luchtvaart te ervaren en dit in de ruimste zin van het woord.
In het bijzonder de vrije tijd van de leden op een aangename wijze te vullen met activiteiten rond en met oldtimer
vliegtuigen  alsook het vrijetijds- en sportballonvaren; dit meer onder de aandacht te brengen en te behouden,
alsook de wereld van aerostaten en aerodynes meer in contact te brengen met elkaar; het organiseren, het

 *14303348*

Neergelegd

02-04-2014

0549953871

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

participeren in en het begeleiden van evenementen, zoals meetings, wedstrijden, bijeenkomsten, enz.
De vereniging kan bovendien alle daden stellen en activiteiten ontplooien om vernieuwende aspecten in de
luchtvaart, zoals duurzaamheid en ecologie,  te onderzoeken, te testen of te ondersteunen.
Daarnaast kan de vzw alle activiteiten ontplooien die rechtstreeks of onrechtstreeks bijdragen tot de
verwezenlijking van de vermelde statutaire doelstellingen, met inbegrip van bijkomstige commerciële en
winstgevende activiteiten binnen de grenzen van wat wettelijk is toegelaten en waarvan de opbrengsten te allen
tijde volledig zullen worden bestemd voor de verwezenlijking van de statutaire doelstellingen en mag daartoe alle
roerende of onroerende goederen verwerven of bezitten in eigendom of anderszins, en deze goederen
verwerven, beheren of ten dienste stellen .
 
 

HOOFDSTUK II: Lidmaatschap
 
Artikel 5 §1
De vereniging is samengesteld uit werkende leden, die in deze statuten onveranderlijk zullen worden benoemd
als leden.
Het aantal leden mag niet lager zijn dan drie. De ondergetekende oprichters zijn de eerste leden.
 
De vereniging kan werkende en toegetreden leden tellen. De volheid van het lidmaatschap, met inbegrip van het
stemrecht op de Algemene Vergadering, komt uitsluitend toe aan de werkende leden.
Werkende leden zijn diegenen wiens naam is vermeld in het ledenregister dat op de zetel van de vereniging
wordt bijgehouden,. De wettelijke bepalingen zijn alleen op de werkende leden van toepassing. Toegetreden
leden zijn de steunende leden. Ze hebben geen stemrecht op de Algemene Vergadering. De verschillende
onderverdelingen, de rechten en verplichtingen van de toegetreden leden,  met inbegrip van het verlies van
lidmaatschap, worden ingeschreven in een huishoudelijk reglement.
 
Artikel 5§2
Als werkend lid kan tot de vereniging toetreden elke natuurlijke persoon of rechtspersoon die de doelstelling van
de vereniging onderschrijft. Om als werkend lid tot de vereniging te kunnen toetreden moet het kandidaat-lid
worden voorgedragen door twee werkende leden. Verzoeken om toelating tot het lidmaatschap moeten
uitsluitend schriftelijk aan de voorzitter van de Raad van Bestuur worden gericht met vermelding van de naam,
voornamen, adres, geboortedatum en -plaats van de verzoeker. De Raad van Bestuur beslist autonoom over de
al dan niet toetreding van een lid, uiterlijk drie maanden nadat het verzoek hem heeft bereikt.
 
Artikel 5§3
De Raad van bestuur kan, omwille van hun faam, functie of bewezen diensten, ook andere personen als
ereleden, beschermleden, steunende of adviserende leden tot de vereniging toelaten. Deze worden beschouwd
als toegetreden leden. Onder de toegetreden leden kunnen ook verschillende categorieën worden gemaakt. Hun
rechten en plichten zijn vermeld in het huishoudelijk reglement.
 
Artikel 6
De leden van de vereniging zijn verplicht:
1. de statuten en het huishoudelijk reglement van de vereniging alsook de besluiten van haar organen na te
leven;
2. de belangen van de vereniging na te streven;
3. bij wijziging van hun in het register van de leden opgenomen gegevens, de nieuwe gegevens zonder verwijl
kenbaar te maken aan de Raad van Bestuur.
 
Artikel 7§1
De hoedanigheid van lid gaat verloren:
1. door vrijwillig ontslag, dat schriftelijk aan de voorzitter van de Raad van Bestuur wordt meegedeeld en dat te
allen tijde kan gebeuren;
2. door overlijden van het lid;
3. door uitsluiting door de Algemene Vergadering overeenkomstig de voorwaarden van artikel 12 van de wet van
27 juni 1921;
4. door het niet betalen van het lidgeld.
 
Artikel 7§2
Het lid, dat om welke reden ook zijn hoedanigheid van lid verliest, kan geen aanspraak maken op het vermogen
van de vzw, noch op de door hen afgestane voorwerpen of goederen, noch op terugbetaling van de eventueel
gestorte bijdragen.
 
Artikel 8
Er kan jaarlijks een lidmaatschapsbijdrage worden vastgelegd door de Raad van Bestuur die maximum 1.250
Euro (Duizend tweehonderdvijftig Euro) zal bedragen. Indexeerbaar.
Alle activiteiten ten voordele van de vereniging, uitgevoerd door een lid, werkend of toegetreden, geschieden 
welwillend en kosteloos.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 

HOOFDSTUK III: Algemene Vergadering
 
Artikel 9
De Algemene Vergadering is samengesteld uit alle werkende leden van de vereniging.
De Algemene vergadering wordt voorgezeten door de voorzitter van de Raad van Bestuur of, bij diens
afwezigheid en/of verhindering, door de persoon die hem ingevolge deze statuten vervangt in het uitoefenen van
zijn statutaire bevoegdheden.
Het secretariaat van de Algemene Vergadering wordt waargenomen door de secretaris van de Raad van Bestuur
of bij diens afwezigheid en/of verhindering door een daartoe voor de gelegenheid door de Algemene Vergadering
aangeduide persoon.
Er mogen te allen tijde personen worden uitgenodigd omwille van hun specifieke knowhow of vaardigheden om
de Algemene Vergadering bij te staan bij het nemen van beslissingen. Deze personen beschikken niet over enig
stemrecht op de Algemene Vergadering.
 
Artikel 10
De Algemene Vergadering is uitsluitend bevoegd voor:
1. het wijzigen van de statuten;
2. het benoemen en afzetten van bestuurders;
3. de kwijting aan de bestuurders;
4. het vaststellen van de jaarlijkse bijdrage;
5. het goedkeuren van de begroting en van de jaarrekening;
6. het vrijwillig ontbinden van de vereniging;
7. het uitsluiten van een lid;
8. het omzetten van de vereniging in een vennootschap met sociaal oogmerk;
9. het toekennen van erelidmaatschap en eretitels;
10. alle gevallen waarin deze statuten een beslissing van de Algemene Vergadering vereisen.
 
Artikel 11§1
De Algemene Vergadering wordt door de Raad van Bestuur bijeengeroepen telkens als het doel of het belang
van de vereniging dit vereist.
De Raad van Bestuur is verplicht de Algemene Vergadering bijeen te roepen indien ten minste één vijfde van de
leden erom verzoekt. Daartoe moeten deze leden een schriftelijk verzoek richten tot de voorzitter van de Raad
van Bestuur op de zetel van de vereniging, met opgave van de agendapunten die ze wensen te bespreken. De
door de leden gevraagde samenkomst moet door de Raad van Bestuur georganiseerd worden binnen de maand
na het indienen van het verzoek. Indien de Raad van Bestuur nalaat deze vergadering te organiseren, zijn de
verzoekers gerechtigd deze vergadering zelf bijeen te roepen.
 
De Algemene Vergadering moet ten minste één maal per jaar bijeenkomen, voor het goedkeuren van de
rekeningen van het afgelopen boekjaar, de goedkeuring van de begroting voor het volgend boekjaar, de
goedkeuring van het beleid van de bestuurders over het afgelopen boekjaar.
 
Artikel 11§2
Alle leden worden tenminste acht dagen vóór de Algemene Vergadering uitgenodigd op de Algemene
Vergadering. De uitnodiging gebeurt bij gewone post of per e-mail op het adres dat het werkend lid daartoe heeft
opgegeven aan de secretaris en bevat de dag, het uur, de plaats en de agenda van de Algemene Vergadering.
Wanneer de Algemene Vergadering zich over stukken moet uitspreken, moeten deze bij de oproepingsbrief
worden gevoegd.
De oproepingsbrief wordt in naam van de Raad van Bestuur ondertekend door de voorzitter van de Raad van
Bestuur of, bij diens afwezigheid en/of verhindering, door de persoon die hem ingevolge deze statuten vervangt in
het uitoefenen van zijn statutaire bevoegdheden.
 
Artikel 11§3
De Raad van Bestuur stelt de agenda voor de vergaderingen vast behoudens in de gevallen waarin de Algemene
Vergadering wordt samengeroepen op initiatief van ten minste één vijfde van de werkende leden in welk geval de
Raad van Bestuur ten minste de door deze werkende leden aangedragen punten op de agenda moet plaatsen. In
laatst bedoeld geval blijft de Raad van bestuur evenwel bevoegd om andere punten op de agenda te plaatsen.
Op verzoek van ten minste één twintigste van de leden is de Raad van Bestuur evenwel verplicht de agenda aan
te vullen met de door de verzoekende leden voorgestelde onderwerpen. Het verzoek daartoe moet minstens drie
dagen voor de Algemene Vergadering bij de voorzitter van de Raad van Bestuur, op de zetel van de vereniging,
worden ingediend. De voorzitter van de Raad van Bestuur of, bij diens afwezigheid en/of verhindering, de
persoon die hem ingevolge deze statuten vervangt in het uitoefenen van zijn statutaire bevoegdheden draagt er
zorg voor dat de aangedragen agendapunten tijdig worden bezorgd aan de leden van de Algemene Vergadering.
 
Artikel 11§4
Er mag op de Algemene Vergadering niet worden afgeweken van de agenda tenzij alle leden van de vereniging,
aanwezig of vertegenwoordigd op de Algemene Vergadering, hiermee akkoord gaan.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Artikel 12§1
Ieder lid kan zich op de Algemene Vergadering laten vertegenwoordigen door een ander lid. Hiertoe is een
schriftelijke volmacht vereist. Ieder lid kan evenwel slechts twee andere leden vertegenwoordigen.
 
Artikel 12§2
Elk lid beschikt over één stem op de Algemene Vergadering.
 
Artikel 12§3
Behoudens de gevallen waarvoor de wet van 27 juni 1921 bijzondere meerderheden bepaalt, kan de Algemene
Vergadering rechtsgeldig beslissen indien ten minste de helft van haar leden aanwezig of vertegenwoordigd is.
Indien dit quorum op een eerste vergadering niet wordt bereikt, kan een tweede vergadering worden
bijeengeroepen met dezelfde agenda en kan op deze tweede vergadering rechtsgeldig een beslissing worden
genomen, ongeacht het aantal aanwezige of vertegenwoordigde leden. De tweede vergadering mag echter niet
worden gehouden binnen vijftien dagen na de eerste vergadering.
De beslissingen worden genomen bij gewone meerderheid van de stemmen uitgebracht  door de aanwezige of
vertegenwoordigde leden. Onthoudingen en ongeldige stemmen gelden niet als uitgebrachte stem. Bij staking
van stemmen is het voorstel verworpen.
 
Artikel 12§4
Over een wijziging van de statuten kan de Algemene Vergadering slechts rechtsgeldig beslissen voor zover de
wijzigingen uitdrukkelijk zijn vermeld in de oproeping en voor zover ten minste twee derden van de leden op de
vergadering aanwezig of vertegenwoordigd zijn. Een wijziging kan alleen worden aangenomen met een
meerderheid van twee derde van de stemmen uitgebracht door de aanwezige of vertegenwoordigde leden.
Onthoudingen gelden niet als uitgebrachte stem.
Ingeval op een eerste vergadering minder dan twee derden van de leden aanwezig of vertegenwoordigd is, kan
een tweede vergadering bijeengeroepen worden, die geldig kan beraadslagen en besluiten alsook de wijzigingen
aannemen met de meerderheden bedoeld in het eerste lid van deze paragraaf ongeacht het aantal aanwezige of
vertegenwoordigde leden. Deze tweede vergadering mag evenwel niet worden gehouden binnen vijftien dagen
volgend op de eerste vergadering.
 
Artikel 12§5
Voor een wijziging van het doel moet de in Artikel 12§4 omschreven procedure worden gevolgd met dat verschil
dat een wijziging van het doel slechts kan worden aangenomen met een meerderheid van vier vijfde van de
stemmen uitgebracht door de aanwezige of  vertegenwoordigde leden.
 
Artikel 13
Van elke Algemene Vergadering worden notulen opgemaakt, die ondertekend worden door de voorzitter van de
Raad van Bestuur of, bij diens afwezigheid en/of verhindering, door de secretaris van de Raad van Bestuur. De
notulen worden bijgehouden in een daartoe bestemd register dat gehouden wordt op de zetel van de vereniging.
Aan de leden van de vereniging wordt, binnen de maand na de Algemene Vergadering, een uittreksel van deze
notulen bezorgd. Alle uittreksels en afschriften van de notulen worden geldig ondertekend en voor eensluidend
verklaard door de voorzitter van de Raad van Bestuur of, bij diens afwezigheid en/of verhindering, door de
persoon die krachtens deze statuten ter zijn vervanging werd aangeduid.
De leden kunnen de beslissingen van de Algemene Vergadering inkijken in het register dat bewaard wordt op de
zetel van de vereniging, overeenkomstig de modaliteiten die worden vastgelegd in artikel 9 van het K.B. van 26
juni 2003 op de openbaarmaking van akten en stukken van de verenigingen zonder winstoogmerk en van de
private stichtingen.
 

HOOFDSTUK IV: Bestuur en vertegenwoordiging
 
Artikel 14§1
De vereniging wordt bestuurd door een Raad van Bestuur van ten minste drie bestuurders, die lid zijn van de
vereniging.
Indien de vereniging nog slechts drie leden telt, bestaat de Raad van Bestuur uit slechts twee personen.
Het aantal leden van de Raad van Bestuur moet in ieder geval altijd lager zijn dan het aantal leden dat de
vereniging telt.
 
Artikel 14§2
De leden van de Raad van Bestuur worden door de Algemene Vergadering gekozen bij gewone meerderheid van
de uitgebrachte stemmen van de aanwezige en vertegenwoordigde leden en zijn te allen tijde door de Algemene
Vergadering met dezelfde meerderheden afzetbaar.
De bestuurders oefenen hun mandaat kosteloos uit. De kosten die zij maken in de uitoefening van hun
bestuursmandaat worden vergoed.
Hun mandaat loopt voor een periode van twee jaar. De bestuurders, die werden aangesteld in een tussentijds
opengevallen bestuursfunctie, voltooien slechts het bestuursmandaat van de bestuurders die zij opvolgden.
De bestuurders zijn verantwoording verschuldigd aan de Algemene Vergadering.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Artikel 14§3
De Raad van Bestuur kiest onder zijn leden een voorzitter, een vice-voorzitter, een secretaris en een
penningmeester. Indien de door de Raad van Bestuur gekozen vice-voorzitter, secretaris en/of penningmeester
verhinderd en/of afwezig mochten zijn, kan de Raad van Bestuur te allen tijde in hun vervanging voorzien. Bij
verhindering en/of afwezigheid van de voorzitter worden zijn functies , zoals deze hem  bij deze statuten worden
toegekend, waargenomen door de vice-voorzitter, of bij diens afwezigheid en/of verhindering, door de bestuurder
die het oudste is in leeftijd.
De voorzitter is belast met de bijeenroeping van de Raad van Bestuur en met de leiding van de vergaderingen
van de Raad van Bestuur en van de Algemene Vergadering.
De secretaris voert het secretariaat van de vereniging en de penningmeester doet de boekhouding en leidt de
financiële verrichtingen.
De bestuurders oefenen hun mandaat uit overeenkomstig de voorschriften bepaald in deze statuten.
 
Artikel 14§4
De hoedanigheid van lid van de Raad van Bestuur gaat verloren indien dit lid zijn hoedanigheid van lid van de
vereniging verliest ingevolge één van de in artikel 7§1, van deze statuten vermelde oorzaken. Deze hoedanigheid
gaat eveneens verloren door het verstrijken van de duur van de benoeming en door ontslag, al dan niet vrijwillig,
uit de Raad van bestuur.
Teneinde bij het vacant worden van het mandaat de continuïteit in de werking van de vereniging te verzekeren, 
blijven de bestuurders hun mandaat behouden tot aan de eerstvolgende Algemene Vergadering waarop zal
worden overgegaan tot de aanduiding van een nieuwe bestuurder.
Bij het openvallen van een mandaat van bestuurder zal de Algemene Vergadering binnen drie maanden na het
vacant worden ervan, overeenkomstig het  bepaalde in artikel 14§2, overgaan tot de aanstelling van een nieuwe
bestuurder.
De bestuurders wier functie een einde heeft genomen zijn te allen tijde herverkiesbaar.
 
Artikel 15§1
De Raad van Bestuur is een collegiaal orgaan dat bijeenkomt telkens wanneer dit vereist is in het belang van de
vereniging.
 
Artikel 15§2
De Raad van Bestuur mag, zo hij het noodzakelijk acht, op de bijeenkomst personen uitnodigen omwille van  hun
kennis en/of hun bijzondere bevoegdheid. Deze personen zullen de Raad enkel bijwonen met raadgevende stem.
 
Artikel 16§1
Ieder lid van de Raad van Bestuur kan zich op de vergadering van de Raad van bestuur laten vertegenwoordigen
door  een ander lid van de Raad van Bestuur. Hiertoe is een schriftelijke volmacht vereist. Ieder lid van de Raad
van Bestuur kan slechts één ander lid van de Raad van Bestuur vertegenwoordigen.
 
Artikel 16§2
Elk lid van de Raad van Bestuur beschikt over één stem.
 

Artikel 16§3
Indien een bestuurder, rechtstreeks of onrechtstreeks, een belang van vermogensrechterlijke aard heeft dat
strijdig is met een beslissing of verrichting die tot de bevoegdheid behoort van de Raad van Bestuur, moet de
bestuurder dit meedelen aan de andere bestuurders voordat de Raad van Bestuur een besluit neemt.
De bestuurder met het tegenstrijdig belang, verwijdert zich uit de vergadering en onthoudt zich van de
beraadslaging en de stemming over de aangelegenheid waarop het betrekking heeft.
 
Artikel 16§4
De Raad van Bestuur wordt voorgezeten door de voorzitter of, bij diens afwezigheid en/of verhindering, door de
persoon die hem ingevolge deze statuten vervangt in de uitoefening van zijn bevoegdheden. De Raad van
Bestuur kan slechts rechtsgeldig beraadslagen indien ten minste de helft van de bestuursleden aanwezig of
vertegenwoordigd is. Indien dit quorum op een eerste vergadering niet wordt bereikt, kan een tweede vergadering
worden bijeengeroepen met dezelfde agenda en kan op deze tweede vergadering rechtsgeldig een beslissing
worden genomen, ongeacht het aantal aanwezige of vertegenwoordigde leden van de Raad van Bestuur.
De beslissingen worden genomen bij gewone meerderheid van de uitgebrachte stemmen. Bij staking van
stemmen is het voorstel verworpen. Een onthouding wordt niet als stem aangerekend.
 
Artikel 16§5
Van elke vergadering worden notulen opgemaakt die ondertekend worden door de voorzitter of, bij diens
afwezigheid en/of verhindering, door de persoon die hem ingevolge deze statuten vervangt in de uitoefening van
zijn bevoegdheden.
De notulen worden ingeschreven in een daartoe bijzonder bestemd register.
Alle afschriften en uittreksels van de notulen worden geldig ondertekend en voor eensluidend verklaard door de
voorzitter van de Raad van Bestuur of, bij diens afwezigheid en/of verhindering, door de persoon die hem

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

ingevolge deze statuten vervangt in de uitoefening van zijn statutaire bevoegdheden.
De leden kunnen de beslissingen van de Raad van Bestuur inkijken in het register overeenkomstig de
modaliteiten die worden vastgelegd in artikel 9 van het K.B. van 26 juni 2003 op de openbaarmaking van akten
en stukken van de verenigingen zonder winstoogmerk en van de private stichtingen.
 
Artikel 17
De Raad van Bestuur leidt de zaken van de vereniging, vertegenwoordigt deze in en buiten rechte en beschikt
over alle bevoegdheden die niet door de wet of door deze statuten exclusief zijn voorbehouden aan de Algemene
Vergadering.
De Raad van Bestuur heeft de volle bevoegdheid voor het stellen van alle handelingen van bestuur, daaronder
begrepen het organiseren, benoemen, ontslaan en bezoldigen van het personeel en het uitvaardigen van
huishoudelijke reglementen, met uitzondering van deze die  de werking van de Algemene Vergadering betreffen.
De Raad van Bestuur heeft bovendien de meest uitgebreide bevoegdheid voor het stellen van daden van
beschikking. De Raad van Bestuur kan onder meer, zonder dat deze opsomming als volledig kan worden
beschouwd en ongeacht alle andere bevoegdheden die voortvloeien uit de wet of uit de statuten: alle betalingen
doen en ontvangen en daarvan kwijting geven of eisen, alle inbewaargevingen doen of ontvangen, alle roerende
en onroerende goederen verwerven, ruilen of vervreemden, zelfs om niet, huur- en verhuurovereenkomsten
zonder beperking van duur afsluiten, evenals alle andere overeenkomsten, zelfs minnelijke schikkingen,
dadingen, compromissen en arbitragebedingen, alle officiële en private subsidies, tegemoetkomingen, legaten en
schenkingen onder de levenden aanvaarden en ontvangen, leningen aangaan, borgstellingen doen en
aanvaarden, hypotheken en alle zakelijke waarborgen verlenen, afstand doen van alle rechten en
rechtsvorderingen, evenals opheffing en machtiging tot doorhaling verlenen, met of zonder kwijting van alle
inschrijvingen, beslag leggen en verzet doen.
De Raad van Bestuur treedt op voor de vereniging als eiser of verweerder in alle rechtsgedingen en beslist over
het al dan niet aanwenden van rechtsmiddelen.
De Raad van Bestuur draagt er tevens zorg voor dat al de neerleggings- en openbaarmakingsformaliteiten, zoals
voorgeschreven door de wet van 27 juni 1921, in acht worden genomen.
De Raad van Bestuur staat in voor het bijhouden van een register van leden op de zetel van de vereniging waarin
de naam, voornamen en woonplaats van de leden worden opgenomen. Alle beslissingen betreffende toetreding,
uittreding of uitsluiting van leden of iedere andere reden waardoor, ingevolge artikel 7, de hoedanigheid van lid
verloren gaat, moeten door toedoen van de Raad van Bestuur worden bekendgemaakt in het register van leden
binnen dertig dagen nadat hij kennis heeft gekregen van het verlies van de hoedanigheid van lid.
 

Artikel 18
Onverminderd de algemene vertegenwoordigingsmacht van de Raad van Bestuur als college, de
vertegenwoordigingsmacht van het orgaan van dagelijks  bestuur voor de handelingen van het dagelijks bestuur
en van de bijzondere mandatarissen binnen de perken van hun mandaat, is de vereniging ten aanzien van
derden zowel in als buiten rechte slechts rechtsgeldig verbonden door de gezamenlijke handtekening van de
voorzitter en een andere bestuurder.
Deze bestuurders, die namens de Raad van Bestuur optreden, moeten ten aanzien van derden niet doen blijken
van enig besluit of van enige machtiging.
 
Artikel 19
Onverminderd de regeling van artikel 26septies van de wet van 27 juni 1921 wordt door de bestuurders geen
persoonlijke verplichting aangegaan betreffende de verbintenissen van de vereniging. Hun aansprakelijkheid blijft
beperkt tot het vervullen van de hun gegeven opdracht en tot de tekortkomingen in hun bestuur.
 
HOOFDSTUK V: Rekeningen en begrotingen
 
Artikel 20§1
Het boekjaar van de vereniging loopt van één januari tot en met éénendertig december.
In afwijking hiervan loopt het eerste boekjaar van de dag van de oprichting tot eenendertig december 2014.
 
Artikel 20§2
Ieder jaar stelt de Raad van Bestuur de rekeningen op en bereidt een voorstel van begroting voor en legt deze,
binnen zes maanden na het afsluiten van het boekjaar, ter goedkeuring voor aan de Algemene Vergadering.
De jaarrekening wordt opgemaakt overeenkomstig de bepalingen die daartoe werden bepaald in artikel 17 van de
wet van 27 juni 1921 en de uitvoeringsbesluiten.
Na de goedkeuring van de jaarrekening spreekt de Algemene Vergadering zich uit over de kwijting van de
bestuurders.
 
Artikel 20§3
De Raad van Bestuur draagt er zorg voor dat de jaarrekening binnen dertig dagen na de goedkeuring neergelegd
wordt op de griffie van de rechtbank van koophandel waar het verenigingsdossier van de vereniging gehouden
wordt.
 
HOOFDSTUK VI: Ontbinding en vereffening

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Artikel 21
Behoudens in de gevallen van gerechtelijke ontbinding en van ontbinding van rechtswege, kan alleen de
Algemene Vergadering besluiten tot een ontbinding van de vereniging overeenkomstig de procedure bepaald in
artikel 12§5, van deze statuten en artikel 20 van de wet van 27 juni 1921.
 
De vereniging zal in geen geval ontbonden worden door het overlijden, de ontbinding of het uittreden van  de
leden voor zover het aantal leden hierdoor niet daalt tot minder dan drie.
In het geval van een vrijwillige ontbinding benoemt de Algemene Vergadering, of bij gebreke daarvan, de
rechtbank één of meer vereffenaars. Diegene die de vereffenaar(s) benoemt, bepaalt tevens hun bevoegdheden
en de vereffeningsvoorwaarden.
 
Artikel 22
In geval van ontbinding worden de roerende en onroerende activa na aanzuivering van de schulden
overgedragen aan een belangeloos doel. De Algemene Vergadering die tot de ontbinding besluit, zal aanduiden
welk doel het vereffeningssaldo zal ontvangen. Bij ontstentenis van een beslissing van de Algemene Vergadering
over de bestemming van het vereffeningssaldo, wordt deze bestemming bepaald door de vereffenaar(s).
 
Artikel 23
Voor alles wat in deze statuten niet uitdrukkelijk  is geregeld, zijn de wet van 27 juni 1921, of de wetgeving die
deze wet zou vervangen of wijzigen na de oprichting van de vereniging, de algemene wettelijke bepalingen, het
huishoudelijk reglement en de gebruiken ter zake van toepassing.
 
 
 

OVERGANGSBEPALINGEN
 
De oprichters komen bijeen in een eerste buitengewone algemene vergadering en duiden de volgende personen
aan als lid van de Raad van Bestuur:
 
1. DE MEYER Frank, beheerder van vennootschappen, Ekelbeke 146, 9220 Hamme-Zogge en geboren te Sint
Niklaas op 25 februari 1969;
2.  LEROY Jo, docent, wonende te 9100 Nieuwkerken-Waas, Zonnestraat 63 en geboren te Deinze op 6 juni
1977;
3. VERCAUTEREN Stijn, bediende, wonende te 9080 Lochristi, Stationstraat 71b en geboren te Lokeren op 15
augustus 1981.
 
 

De volgende functies worden toegekend aan de genoemde bestuurders:
 
Voorzitter: DE MEYER Frank, Ekelbeke 146, 9220 Hamme-Zogge;
Secretaris: VERCAUTEREN Stijn, Stationstraat 71b, 9080 Lochristi;
Penningmeester:  LEROY Jo, Zonnestraat 63, 9100 Nieuwkerken-Waas.
 
 
 
Opgemaakt te Antwerpen op 30 maart 2014,
 
 
 
 
Frank DE MEYER                                                                                 Jo LEROY
Voorzitter                                                                                      Penningmeester
 
 
 
 
 
Stijn VERCAUTEREN                                                                               
Secretaris            

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 


