





























Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Luik B In de bijlagen bij het Belgisch Staatsblad bekend te maken kopie
na neerlegging ter griffie van de akte

Ondernemingsnr :

Benaming (voluit): IP-mobile
(verkort):

Rechtsvorm : Naamloze vennootschap

Zetel : 1000 Brussel, Leuvenseplein 25
(volledig adres)

Onderwerp(en) akte: Oprichting
Uit een akte verleden voor Yves De Deken, geassocieerd notaris te Antwerpen, op twee april tweeduizend 
veertien, blijkt dat een vennootschap werd opgericht waarvan de statuten luiden als volgt:
I. STATUTEN
A. RECHTSVORM - BENAMING - DUUR - ZETEL - DOEL
Artikel 1: Benaming
De Naamloze vennootschap heeft de naam “IP-mobile”.
Deze naam moet steeds – op alle akten, facturen, aankondigingen, brieven, orders, websites en andere 
stukken, al dan niet in elektronische vorm, uitgaande van de vennootschap – gevolgd of voorafgegaan worden 
door de woorden ‘naamloze vennootschap’ of het letterwoord ‘NV’.
Artikel 2: Duur
De vennootschap bestaat voor een onbeperkte duur vanaf het bekomen van de rechtspersoonlijkheid.
Artikel 3: Zetel
De zetel van de vennootschap is gevestigd te 1000 Brussel, Leuvenseplein 25, en de vennootschap is 
ingeschreven in het rechtspersonenregister ter griffie van de rechtbank van koophandel te Brussel.
De nauwkeurige aanduiding van de zetel van de vennootschap en het woord ‘rechtspersonenregister’ of de 
afkorting ‘RPR’ gevolgd door de vermelding van de zetel van de bevoegde rechtbank van koophandel, en het 
ondernemingsnummer moeten steeds voorkomen op de in artikel 1 vermelde  stukken.
Hij kan zonder statutenwijziging door de raad van bestuur worden overgeplaatst naar iedere andere gemeente 
in het Nederlandstalige en tweetalige gebied van België.
Elke zetelverplaatsing wordt openbaar gemaakt door neerlegging van een uittreksel van het besluit van de raad 
van bestuur, bestemd voor publicatie in de bijlagen bij het Belgisch Staatsblad en wijziging van inschrijving in  
het rechtspersonenregister.
Verder kan de raad van bestuur zowel in het binnen- als in het buitenland bijkomende administratieve zetels en 
bedrijfszetels oprichten, alsook alle filialen.
Artikel 4: Doel
De vennootschap heeft tot doel:
 het aanbieden van een digitaal platform voor mobiel betalen, en dit in de breedst mogelijke zin.
 het wederverkopen van parkingbeheersystemen.
 het wederverkopen van systemen voor controle op parkeren met beperkte duur.
De vennootschap mag in België en in het buitenland alle roerende en onroerende, commerciële, industriële en 
financiële handelingen stellen, die rechtstreeks of onrechtstreeks verband houden met haar doel. Zij mag 
eveneens belangen hebben bij wijze van inbreng, inschrijving, financiële tussenkomst of anderszins, in alle 
ondernemingen, verenigingen of vennootschappen die een gelijkaardig, analoog of aanverwant doel nastreven 
of wier doel van aard is dat van de vennootschap te bevorderen. 
De vennootschap kan zich borgstellen of haar aval verlenen, voorschotten toestaan en kredieten verlenen, 
hypothecaire of andere zekerheden verstrekken, zo zij daar belang bij heeft.
Zij mag alle mandaten en functies in andere vennootschappen waarnemen, in voorkomend geval mits 
aanstelling daartoe van een vaste vertegenwoordiger, natuurlijke persoon.
TITEL B. KAPITAAL - AANDELEN
Artikel 5: Geplaatst kapitaal
Het geplaatste kapitaal van de vennootschap bedraagt honderdduizend euro (100.000 EUR)
vertegenwoordigd door honderd duizend (100.000) aandelen met een nominale waarde van één euro (€ 1,00) 
per aandeel. De aandelen zijn verdeeld in eenenvijftigduizend (51.000) A-aandelen, en negenenveertigduizend 
(49.000) B-aandelen.
Deze aandelen zijn van gelijke waarde, tenzij anders wordt bepaald.
Artikel 6: Toegestaan kapitaal
Er wordt geen toegestaan kapitaal voorzien zolang de algemene vergadering daartoe niet anders besluit met 
inachtneming van de vereisten voor statutenwijziging.

Griffie 

Voor-
behouden 

aan het 
Belgisch 

Staatsblad

Mod PDF 11.1

 *14303500*

Neergelegd

04-04-2014

0550372555

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
08

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



Artikel 7: Kapitaalverhoging - Voorkeurrecht
§ 1. Ingeval van kapitaalverhoging door inschrijving in geld, alsmede bij uitgifte van converteerbare obligaties en 
warrants, worden de nieuwe effecten bij voorkeur aangeboden aan de houders van kapitaalaandelen, naar 
verhouding van het gedeelte van het kapitaal dat door hun aandelen wordt vertegenwoordigd.
Oefenen de bestaande aandeelhouders hun voorkeurrecht niet of slechts ten dele uit, dan worden de 
overblijvende effecten in dezelfde evenredigheid aangeboden aan de aandeelhouders die wel wensen in te 
tekenen.
§ 2. Het voorkeurrecht kan worden uitgeoefend gedurende een termijn die wordt bepaald door de algemene 
vergadering, maar die ten minste vijftien dagen bedraagt te rekenen van de dag van de openstelling van de 
inschrijving. 
§ 3. Het voorkeurrecht kan beperkt of opgeheven worden bij besluit van de buitengewone algemene 
vergadering met inachtneming van de vereisten voor statutenwijziging, en mits naleving van de voorschriften 
van artikel 595 en volgende van het Wetboek van vennootschappen. 
§ 4. Bij een kapitaalverhoging in twee fasen, dienen twee notariële akten te worden opgesteld, overeenkomstig 
artikel 589 van het Wetboek van vennootschappen.
Artikel 8: Ondeelbaarheid van de aandelen en andere effecten
§ 1. De vennootschap erkent slechts één eigenaar per effect wat betreft de uitoefening van het stemrecht in de 
algemene vergadering en van alle rechten die aan de aandelen en andere effecten verbonden zijn. Eigenaars in 
onverdeeldheid, vruchtgebruikers en blote eigenaars, pandhoudende schuldeisers en pandgevers, en in het 
algemeen alle personen die rechten hebben op eenzelfde effect, dienen zich respectievelijk door eenzelfde 
persoon te laten vertegenwoordigen.
§ 2. Kan geen overeenstemming bereikt worden tussen de gezamenlijk gerechtigde personen, dan kan de 
meest gerede partij zich tot de bevoegde rechter wenden om aanstelling van een voorlopig bewindvoerder 
verzoeken.
Zolang de samen gerechtigde personen niet vertegenwoordigd zijn door één persoon, optredend namens alle 
anderen, en mits deze daartoe de nodige bewijskrachtige documenten voorlegt, heeft de vennootschap het 
recht de uitoefening van de aan die effecten (aandelen en andere) verbonden rechten te schorsen.  Dit 
schorsingsrecht wordt uitgeoefend door de voorzitter van de algemene vergadering.
§ 3. Deze regeling doet evenwel geen afbreuk aan het voorkeurrecht aan de aandeelhouders toegekend bij 
kapitaalverhoging.  Het voorkeurrecht bij kapitaalverhoging komt respectievelijk toe aan de onverdeelde 
eigenaars gezamenlijk en eenstemmig handelend, de aandeelhouder pandgever, en tenzij anders 
overeengekomen is, de blote eigenaar.  Ingeval de blote eigenaar het recht van voorkeur onbenut laat, dan kan 
de vruchtgebruiker het uitoefenen. 
Artikel 9: Aflossing van het kapitaal
De algemene vergadering kan bij gewone meerderheid beslissen over te gaan tot aflossing van het geplaatste 
kapitaal, met het gedeelte van de voor uitkering vatbare winst zoals bepaald in artikel 617 van het Wetboek van 
vennootschappen, welk bedrag op voorstel van de raad van bestuur door de algemene vergadering wordt 
vastgesteld, en mits naleving van de voorschriften van artikel 615 van het Wetboek van vennootschappen. 
Artikel 10: Verkrijging eigen aandelen:
De raad van bestuur is gemachtigd om, gedurende een termijn van drie (3) jaren, te rekenen vanaf de 
bekendmaking van de oprichtingsakte in de bijlagen tot het Belgisch Staatsblad, aandelen en winstbewijzen van 
de vennootschap te verkrijgen, ter voorkoming van een ernstig dreigend nadeel voor de vennootschap, mits 
naleving van de voorschriften van artikel 620 van het Wetboek van vennootschappen.
Artikel 11: Vorm van de aandelen en andere effecten
De effecten zijn op naam.  In de zetel van de vennootschap wordt een register gehouden voor elke categorie 
van effecten op naam, te weten aandelen, winstbewijzen, obligaties en warrants, overeenkomstig artikel 463 
van het Wetboek van vennootschappen.  De houders van effecten kunnen inzage nemen van het register dat 
betrekking heeft op hun effecten.
De eigendom van de effecten op naam wordt bewezen door de inschrijving in voormelde registers. Van die 
inschrijving wordt aan de houder van het effect een certificaat tot bewijs hiervan overhandigd, welk certificaat de 
vermeldingen bevat opgenomen in artikel 463, derde lid van het Wetboek van vennootschappen. De effecten 
zijn vrij overdraagbaar door de inschrijving in voormelde registers.
Indien de algemene vergadering zou overgaan tot uitgifte van gedematerialiseerde effecten (aandelen, 
winstbewijzen, obligaties en warrants), zullen deze vertegenwoordigd worden door een boeking op rekening, op 
naam van de eigenaar of de houder, bij een erkende rekeninghouder.
Het aantal van de op elk ogenblik in omloop zijnde gedematerialiseerde effecten wordt, per categorie van 
effecten, in het register van de effecten op naam, ingeschreven op naam van de vereffeningsinstelling, 
overeenkomstig artikel 468 van het Wetboek van vennootschappen.
De overdracht van een gedematerialiseerd effect geschiedt door overschrijving van rekening op rekening.
Alle effecten zijn voorzien van een volgnummer.
Artikel 12: Overdracht van effecten
§ 1. De overdracht van effecten onder is aan geen enkele beperking onderworpen indien zij plaatsvindt ten 
voordele van:
1 één of meer aandeelhouders;
2 een dochtervennootschap van een vennootschap-aandeelhouder;
3 elke rechtspersoon waarvan een vennootschap-aandeelhouder zelf een dochtervennootschap is 
(moedervennootschap);
4 elke andere dochtervennootschap van de rechtspersoon bedoeld sub 3 (zustervennootschap van een 
vennootschap-aandeelhouder)

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
08

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



Onder "moeder- en dochtervennootschap" dient verstaan te worden voor de toepassing van dit artikel 
respectievelijk iedere vennootschap die een controle uitoefent over een andere vennootschap of iedere 
vennootschap ten opzichte waarvan een controle wordt uitgeoefend.
Onder "controle over een vennootschap" dient verstaan te worden voor de toepassing van dit artikel de 
bevoegdheid, in rechte of in feite, om een beslissende invloed uit te oefenen op de aanstelling van de 
meerderheid van haar bestuurders of zaakvoerders of op de oriëntatie van haar beleid.
§ 2. Elke andere vervreemding voor de zevende verjaardag van de vennootschap is verboden, dit in het belang 
van de vennootschap, en behoudens eenparige goedkeuring van alle houders van effecten.
§ 3. Na afloop van de in § 2. bedoelde termijn zal elke overdracht van aandelen onderworpen zijn aan een 
voorkooprecht ten gunste van de medeaandeelhouder(s); voor de modaliteiten van uitoefening van dit 
voorkooprecht wordt verwezen naar de bepalingen van de daartoe tussen partijen afgesloten 
aandeelhoudersovereenkomst(en).
§ 4. Bovenstaande bepalingen zijn toepasselijk op alle overdrachten, ook wanneer zij geschieden bij openbare 
verkoop, vrijwillig of krachtens een gerechtelijke beslissing, van aandelen, converteerbare obligaties, warrants 
of andere titels die recht geven op aandelen van de vennootschap, uitgegeven door de vennootschap.
TITEL C. BESTUUR - TOEZICHT
Artikel 13: Bestuur
§ 1. De vennootschap wordt bestuurd door een raad, samengesteld uit vier leden, natuurlijke of rechtspersonen, 
al of niet aandeelhouders, benoemd voor ten hoogste zes jaar door de algemene vergadering van aan-
deelhouders en van wie het mandaat te allen tijde kan worden herroepen. 
De algemeenheid of de meerderheid van de houders van de aandelen van de categorie A heeft het recht aan 
de algemene vergadering kandidaten voor te dragen waaronder de algemene vergadering gehouden is twee 
van de bestuurders te benoemen, genaamd bestuurders van de categorie A of A-bestuurder.
De algemeenheid of de meerderheid van de houders van de aandelen van de categorie B heeft het recht aan 
de algemene vergadering kandidaten voor te dragen waaronder de algemene vergadering gehouden is twee 
van de bestuurders te benoemen, genaamd bestuurders van de categorie B of B-bestuurder.
In geval van beëindiging van het mandaat van een door een bepaalde categorie voorgedragen bestuurder, zal 
diezelfde categorie het recht hebben nieuwe kandidaten voor te dragen.
§ 2. Zo een rechtspersoon tot bestuurder wordt benoemd, is deze verplicht onder zijn vennoten, 
aandeelhouders, zaakvoerders, bestuurders of werknemers een vaste vertegenwoordiger, natuurlijke persoon, 
aan te duiden die belast wordt  met de uitvoering van de opdracht van de bestuurder in naam en voor rekening 
van de rechtspersoon.
§ 3. Buiten eventuele tantièmes mag de raad van bestuur aan één of meer van zijn leden, doch onder 
voorbehoud van goedkeuring door de algemene vergadering, vaste of veranderlijke vergoedingen toekennen 
die als algemene onkosten zullen geboekt worden.
§ 4. Elk bestuurdersmandaat eindigt bij de afsluiting van de gewone algemene vergadering van het laatste volle 
jaar, waarvoor de aanstelling geschiedde. Uittredende bestuurders zijn herbenoembaar.
Iedere bestuurder kan te allen tijde zonder opgave van redenen worden geschorst of ontslagen door de 
algemene vergadering, die hiertoe besluit bij gewone meerderheid.
Hij kan zelf op ieder ogenblik ontslag nemen door schriftelijke kennisgeving aan de vennootschap. De 
ontslagnemende bestuurder is verplicht na zijn ontslag zijn opdracht verder te vervullen totdat redelijkerwijze tot 
zijn vervanging kan worden overgegaan.
Wanneer een plaats van bestuurder openvalt kunnen de overige bestuurders voorlopig in de vacature voorzien.  
De definitieve benoeming wordt door de algemene vergadering in haar eerstvolgende bijeenkomst gedaan. De 
nieuw benoemde bestuurder voleindigt het mandaat van degene die hij vervangt.
Artikel 14: Voorzitter
De raad van bestuur kiest onder de A-bestuurders een voorzitter, die de raad alsmede de algemene 
vergaderingen voorzit. Hij kan tevens één of meer ondervoorzitters en titularissen van andere functies 
aanduiden.
Indien hij belet is, wordt de voorzitter vervangen door een bestuurder aangeduid door de overige aanwezige 
bestuurders; ingeval geen overeenstemming bereikt wordt, wordt de voorzitter vervangen door de oudste 
aanwezige bestuurder.
Artikel 15: Werking vergadering
§ 1. De raad van bestuur vormt een college dat beraadslaagt en besluiten neemt volgens de algemene regels 
van vertegenwoordigende raden, voor zover de wet en de statuten geen bijzondere regels opdragen.
§ 2. De raad komt bijeen op uitnodiging van de voorzitter of van twee bestuurders, telkens wanneer het belang 
van de vennootschap het vereist, en in ieder geval wanneer twee bestuurders erom verzoeken.
De oproepingen gebeuren bij eenvoudige brief, telefax of elektronische post.
§ 3. De raad kan slechts beraadslagen en besluiten wanneer ten minste de helft van zijn leden aanwezig of 
vertegenwoordigd zijn op de vergadering, van wie steeds een A-bestuurder en een B-bestuurder. Zo dit quorum 
niet wordt gehaald, wordt de vergadering automatisch verdaagd met zeven (7) dagen. Deze tweede 
vergadering zal alle beslissingen kunnen nemen in het belang van de vennootschap, ongeacht het aantal 
aanwezige bestuurders.
Iedere bestuurder die belet of afwezig is, kan door middel van een stuk dat zijn handtekening draagt (met 
inbegrip van de digitale handtekening zoals bedoel in artikel 1322, alinea 2 van het Burgerlijk Wetboek), en 
waarvan kennis is gegeven per brief, telefax of elektronische post, aan een van zijn medebestuurders vo1macht 
geven hem op een welbepaalde vergadering te vertegenwoordigen en er in zijn plaats te stemmen. Een 
bestuurder kan evenwel slechts één medelid van de raad vertegenwoordigen.
Alle beslissingen van de raad van bestuur worden met unanimiteit genomen.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
08

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



§ 4. Bij staking van stemmen is de stem van de voorzitter of, desgevallend, van zijn vervanger doorslaggevend, 
voor zover de raad van bestuur op datum van de te nemen beslissing uit meer dan twee leden bestaat. 
§ 5. De notulen van de vergaderingen van de raad van bestuur worden bijgehouden in een chronologisch 
register dat te dien einde bewaard wordt in de zetel van de vennootschap.  
Om als besluit van de raad van bestuur te kunnen gelden, volstaat het dat de beslissing blijkt uit een afschrift uit 
de notulen dat gedateerd is en ondertekend door de voorzitter van de raad van bestuur, door twee bestuurders 
of door een gedelegeerd bestuurder. 
§ 6. In uitzonderlijke gevallen, wanneer de dringende noodzakelijkheid en het belang van de vennootschap 
zulks vereisen, kunnen de besluiten van de raad van bestuur worden genomen bij eenparig schriftelijk akkoord 
van de bestuurders.  Zij worden gedateerd op de dag van ondertekening door de laatste bestuurder.  Deze 
procedure kan evenwel niet worden gevolgd voor de vaststelling van de jaarrekening.
Artikel 16: Belangenconflicten
De bestuurder die bij een verrichting of een beslissing, rechtstreeks of onrechtstreeks, een belang van 
vermogensrechtelijke aard heeft, dat strijdig is met een beslissing of een verrichting die tot de bevoegdheid 
behoort van de raad van bestuur, is gehouden de procedure voorzien in artikel 523 van het Wetboek van 
vennootschappen, na te leven.
Een lid van het directiecomité dat, rechtstreeks of onrechtstreeks, een belang van vermogensrechtelijke aard 
heef, dat strijdig is met een beslissing of een verrichting die tot de bevoegdheid van het comité behoort, is 
gehouden de procedure voorzien in artikel 524bis van het Wetboek van vennootschappen, na te leven.
Een onrechtstreeks belang wordt in ieder geval geacht aanwezig te zijn indien de persoon die bij de beslissing 
of verrichting een strijdig belang van vermogensrechtelijke aard heeft, de echtgenoot of een bloedverwant in de 
rechte opgaande of nederdalende lijn is van de bestuurder of het lid van het directiecomité, of een 
vennootschap waarvan de bestuurder of het lid van het directiecomité een persoonlijk aansprakelijk vennoot is, 
of waarin hij rechtstreeks of onrechtstreeks een deelneming bezit van meer dan twintig ten honderd van het 
maatschappelijk kapitaal.
Bovendien mag de betrokken bestuurder of lid van het directiecomité niet deelnemen aan de beraadslagingen 
van de raad van bestuur of het directiecomité over deze verrichtingen of beslissingen, noch aan de stemming in 
dit verband.
Artikel 17: Bevoegdheid
De raad van bestuur is bevoegd om alle handelingen te verrichten die nodig of dienstig zijn voor het 
verwezenlijken van het doel van de vennootschap, behoudens die waarvoor volgens de wet of de statuten 
alleen de algemene vergadering bevoegd is.
Onverminderd de verplichtingen die voortvloeien uit collegiaal bestuur, met name overleg en toezicht, kunnen 
de bestuurders de bestuurstaken onder elkaar verdelen.  De raad van bestuur kan inzonderheid één of meer 
van zijn leden intern dagelijkse taken van de vennootschap opdragen.  Zodanige verdeling van taken is evenwel 
niet tegenwerpbaar aan derden.
De raad van bestuur kan eveneens in zijn midden en onder zijn aansprakelijkheid een of meer adviserende 
comités oprichten, waarvan hij de samenstelling en de opdracht bepaalt.
Artikel 18: Bijzondere volmachten
De vennootschap kan gevolmachtigden aanstellen.
Alleen bijzondere en beperkte volmachten voor bepaalde of voor een reeks bepaalde rechtshandelingen zijn 
geoorloofd.  De gevolmachtigden verbinden de vennootschap, binnen de perken van de hun verleende 
volmacht, onverminderd de verantwoordelijkheid van de bestuurders, ingeval van overdreven volmacht.
Artikel 19: Dagelijks bestuur
De raad van bestuur kan het dagelijks bestuur evenals de vertegenwoordiging wat het dagelijks bestuur 
aangaat, delegeren aan één of meer personen, al dan niet buiten zijn leden benoemd, die individueel, 
gezamenlijk dan wel als college moeten optreden. 
Onder daden van dagelijks bestuur worden gerekend alle handelingen, waartoe de noodzaak zich dag aan dag 
kan voordoen voor de normale gang van zaken van de onderneming en waarvoor, rekening houdende met de 
noodzakelijkheid van een onverwijlde beslissing, geen vergadering van de raad van bestuur moet worden 
belegd. De onbevoegdheid die hieruit voortvloeit kan, behoudens bekrachtiging door de raad van bestuur, aan 
derden worden tegengeworpen.
Artikel 19bis: Directiecomité
De raad van bestuur kan eveneens zijn bestuursbevoegdheden overdragen aan een directiecomité als bedoeld 
in artikel 524bis van het Wetboek van vennootschappen, zonder dat deze opdracht evenwel betrekking kan 
hebben op het algemeen beleid van de vennootschap. 
De werkwijze van het directiecomité, evenals de voorwaarden voor de aanstelling van de leden van het 
directiecomité, hun ontslag, hun bezoldiging, en de duur van hun opdracht worden bepaald door de raad van 
bestuur. 
De raad van bestuur is eveneens belast met het toezicht op dit comité.
Artikel 20: Vertegenwoordiging
Onverminderd de algemene vertegenwoordigingsbevoegdheid van de raad van bestuur als college en 
onverminderd wat hiervoor bepaald is inzake dagelijks bestuur en bijzondere volmachten, wordt de 
vennootschap ten aanzien van derden en in rechte, als eiser of verweerder, rechtsgeldig vertegenwoordigd door 
twee bestuurders samen optredend, van wie één A-bestuurder en één B-bestuurder, alsmede, binnen het kader 
van het dagelijks bestuur door een gedelegeerd bestuurder afzonderlijk optredend.
Artikel 21: Toezicht
Het toezicht op de vennootschap wordt beheerst door artikel 130 en volgende van het Wetboek van 
vennootschappen.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
08

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



De controle op de financiële toestand, op de jaarrekening en op de regelmatigheid ten aanzien van het Wetboek 
van vennootschappen en de statuten, van de in de jaarrekening weergegeven verrichtingen, wordt opgedragen 
aan één of meer commissarissen die worden benoemd door de algemene vergadering onder de leden van het 
Instituut van Bedrijfsrevisoren, indien dit bij toepassing van artikel 141 van het Wetboek van vennootschappen 
vereist is. Zelfs indien de aanstelling van een commissaris wettelijk niet vereist is, is de algemene vergadering 
toch bevoegd om een commissaris aan te stellen in overeenstemming met de navolgende artikelen van de 
statuten.
Indien geen commissaris werd aangesteld heeft elke aandeelhouder individueel de onderzoeks- en 
controlebevoegdheid van een commissaris. Iedere aandeelhouder kan een accountant aanduiden om hem te 
vertegenwoordigen. De vennootschap zal instaan voor de vergoeding van de accountant indien zij met een 
dergelijke aanstelling heeft ingestemd of indien dit wordt opgelegd door een rechtbank.
De commissarissen worden benoemd voor een periode van drie jaar en zijn herbenoembaar.
Een commissaris kan tijdens de duur van zijn opdracht enkel ontslagen worden om een wettige reden en in 
overeenstemming met de procedure bepaald in artikel 136 van het Wetboek van vennootschappen. Een ontslag 
onder andere omstandigheden zal aanleiding geven tot vergoeding.
Bij ontstentenis van commissarissen of wanneer alle commissarissen zich in de onmogelijkheid bevinden om 
hun taak uit te voeren, roept de raad van bestuur onmiddellijk de algemene vergadering bijeen om in hun 
benoeming of vervanging te voorzien.
TITEL D. ALGEMENE VERGADERING
Artikel 22: Algemene vergadering
De gewone algemene vergadering wordt gehouden de derde maandag van de maand juni om elf uur.
Indien die dag een wettelijke feestdag is, wordt de vergadering op de eerstvolgende werkdag gehouden.
De gewone algemene vergadering wordt gehouden in de zetel van de vennootschap of op een andere in de 
uitnodiging vermelde plaats in de gemeente waar de zetel van de vennootschap gevestigd is. 
De bijzondere en buitengewone algemene vergaderingen worden gehouden in de zetel van de vennootschap of 
op iedere andere in de uitnodiging vermelde plaats.
Artikel 23: Bijeenroeping
De raad van bestuur of eventueel de commissarissen kunnen zowel een gewone als een bijzondere of een 
buitengewone algemene vergadering bijeenroepen.  Zij moeten de gewone algemene vergadering bijeenroepen 
op de door de statuten vastgestelde dag.  
De oproepingen bevatten de agenda, alsmede dag, uur en plaats van de vergadering.
Zij worden voor elke algemene vergadering vijftien dagen voor de vergadering bij aangetekende brief 
toegezonden aan de houders van aandelen op naam, aan de houders van certificaten op naam, die met 
medewerking van de vennootschap werden uitgegeven, aan de bestuurders en aan de commissarissen, tenzij 
de bestemmelingen individueel, uitdrukkelijk en schriftelijk hebben ingestemd om de oproeping via een ander 
communicatiemiddel te ontvangen.
Samen met of op hetzelfde tijdstip als voormelde mededeling, wordt aan de houders van effecten op naam, aan 
de bestuurders en aan de commissarissen, ook een afschrift van de stukken toegezonden die hen krachtens 
het Wetboek van vennootschappen moeten worden ter beschikking gesteld. 
Zijn er gedematerialiseerde effecten zijn uitgegeven dan wordt de oproeping gedaan door middel van een 
aankondiging in het Belgisch Staatsblad en in een nationaal verspreid blad, ten minste vijftien dagen voor de 
vergadering. Betreft het de gewone algemene vergadering die plaatsvindt op de datum en plaats als vermeld  in 
de statuten, en met de gebruikelijke agenda van een gewone algemene vergadering, dan volstaat een 
aankondiging in een nationaal verspreid blad.
De raad van bestuur en de commissarissen, zo die er zijn, zijn verplicht een bijzondere of buitengewone 
algemene vergadering bijeen te roepen wanneer één of meer aandeelhouders die alleen of gezamenlijk één 
vijfde van het maatschappelijk kapitaal vertegenwoordigen, het vragen.  Het verzoek daartoe dient te gebeuren 
bij aangetekende brief, met vermelding van de te behandelen onderwerpen, en dit minstens veertien dagen op 
voorhand.
Artikel 24: Toelating tot de algemene vergadering
Om tot de vergadering toegelaten te worden moeten de houders van aandelen kennis geven van hun 
voornemen om aan de vergadering deel te nemen bij gewone brief, te bezorgen op de zetel van de 
vennootschap.
Bestuurders en commissarissen zijn vrijgesteld van deze formaliteiten.
In voorkomend geval moeten de eigenaars van gedematerialiseerde effecten binnen zelfde termijn op de zetel 
van de vennootschap of op de plaatsen aangegeven in de oproeping, een door de erkende rekeninghouder of 
door de vereffeningsinstelling opgesteld attest neerleggen, waaruit de onbeschikbaarheid van de 
gedematerialiseerde aandelen tot op de datum van de algemene vergadering, blijkt. 
De vervulling van voormelde formaliteiten kan niet geëist worden indien daarvan geen melding is gemaakt in de 
oproeping tot de vergadering.
Artikel 25: Vertegenwoordiging - volmachten
Onverminderd de regels van wettelijke vertegenwoordiging kan iedere aandeelhouder op de vergadering 
vertegenwoordigd worden bij schriftelijke volmacht, door een lasthebber, al dan niet aandeelhouder, mits hijzelf 
of de gevolmachtigde de bij de wet of de statuten bepaalde formaliteiten heeft verricht om tot de algemene 
vergadering te worden toegelaten.  
Artikel 26: Bureau
Elke algemene vergadering wordt voorgezeten door de voorzitter van de raad van bestuur, of, desgevallend, 
door zijn vervanger.
De voorzitter duidt een secretaris aan.
De vergadering kiest onder haar leden twee stemopnemers indien zij dit nuttig of nodig acht.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
08

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



De aanwezige bestuurders vervolledigen het bureau.
Artikel 27: Verdaging gewone algemene vergadering
De raad van bestuur heeft het recht, tijdens de zitting, de door de algemene vergadering te nemen beslissing 
met betrekking tot de goedkeuring van de jaarrekening, één enkele maal drie weken uit te stellen. 
Deze verdaging doet geen afbreuk aan de andere genomen besluiten, behoudens andersluidende beslissing 
van de algemene vergadering hieromtrent.
Alle aandeelhouders, ook zij die niet op de eerste vergadering aanwezig of vertegenwoordigd werden, worden 
op de in deze statuten voorgeschreven wijze tot de volgende vergadering opgeroepen. 
Op deze tweede algemene vergadering wordt de jaarrekening definitief vastgesteld, en desgevallend de agenda 
van de eerste vergadering geheel afgehandeld 
Artikel 28: Agenda
De algemene vergadering kan slechts beraadslagen over punten die in de aangekondigde agenda zijn 
opgenomen of daarin impliciet zijn vermeld.
De raad van bestuur en iedere aandeelhouder hebben het recht amendementen voor te stellen betreffende alle 
punten van de aangekondigde agenda.
Over de aanvulling van de agenda kan slechts beraadslaagd worden in een vergadering waarin alle aandelen
aanwezig zijn, voor zover daartoe met eenparigheid van stemmen besloten wordt, en mits de 
vertegenwoordigers van vennootschappen aandeelhouders behoorlijk gemachtigd zijn. De vereiste instemming 
staat vast indien daartegen geen verzet is aangetekend in de notulen van de vergadering.
Artikel 29: Stemrecht
Wanneer de aandelen gelijke waarde hebben, geven zij elk recht op één stem.  Zijn zij niet van gelijke waarde 
of is hun waarde niet uitgedrukt, dan geven zij elk van rechtswege recht op een aantal stemmen naar 
evenredigheid van het gedeelte van het kapitaal dat zij vertegenwoordigen, met dien verstande dat het aandeel 
dat het laagste bedrag vertegenwoordigt voor één stem wordt aangerekend; gedeelten van stemmen worden 
verwaarloosd, behoudens bij wijziging of vervanging van specifieke rechten.
Artikel 30: Wijze van stemmen
De raad van bestuur kan iedere aandeelhouder toestaan per brief te stemmen door hem samen met de 
uitnodiging, een formulier ter beschikking te stellen, dat, gedateerd en ondertekend, de vennootschap dient te 
bereiken uiterlijk twee dagen vóór de vergadering. Dit formulier zal de naam, voornamen, of naam en 
rechtsvorm vermelden, alsook de woonplaats of zetel van de aandeelhouder, het aantal aandelen waarvoor hij 
aan de stemming deelneemt, en voor elke beslissing afzonderlijk, in welke zin hij zijn stem uitbrengt.
Verder kunnen de aandeelhouders eenparig en schriftelijk alle besluiten nemen die tot de bevoegdheid van de 
algemene vergadering behoren, met uitzondering van de beslissingen die bij authentieke akte moeten worden 
verleden.
Daartoe zal de raad van bestuur een rondschrijven sturen per brief, fax of elektronische post, met vermelding 
van de agenda en de voorstellen van besluit naar alle aandeelhouders, bestuurders, eventuele 
commissaris(sen), met de vraag aan iedere aandeelhouder de voorstellen van besluit goed te keuren en binnen 
een termijn van twintig dagen na ontvangst van het rondschrijven, dit stuk terug te bezorgen op de zetel van de 
vennootschap, voorzien van zijn handtekening (met inbegrip van de digitale handtekening zoals bedoel in artikel 
1322, alinea 2 van het Burgerlijk Wetboek). Is binnen deze periode de goedkeuring van alle aandeelhouders 
niet ontvangen, dan wordt de beslissing geacht niet genomen te zijn.
Artikel 31: Vraagstelling
De bestuurders geven antwoord op de vragen die hun door de aandeelhouders tijdens de vergadering of vooraf 
schriftelijk worden gesteld met betrekking tot hun verslag of de agendapunten - en de commissarissen op de 
vragen die hun door de aandeelhouders tijdens de vergadering of vooraf schriftelijk worden gesteld met 
betrekking tot hun verslag - voor zover de mededeling van de gegevens of feiten niet van dien aard is dat zij 
nadelig zou zijn voor de zakelijke belangen van de vennootschap of voor de vertrouwelijkheid waartoe de 
vennootschap of haar bestuurders of de commissarissen zich hebben verbonden.
De schriftelijke vragen dienen uiterlijk de vijfde dag voor de vergadering toe te komen op de zetel van de 
vennootschap of het adres daartoe aangegeven in de oproepingen.
De commissarissen hebben het recht ter vergadering het woord te voeren in verband met de vervulling van hun 
taak.
Artikel 32: Aanwezigheidslijst – Notulen
Op elke algemene vergadering wordt een aanwezigheidslijst bijgehouden.
De notulen van de algemene vergadering worden ondertekend door de leden van het bureau en door de 
aandeelhouders die er om verzoeken.
De afschriften in rechte of anderszins voor te leggen, worden door één bestuurder ondertekend.
TITEL E. INVENTARIS - JAARREKENING - WINSTVERDELING - RESERVES
Artikel 33: Boekjaar - Inventaris - jaarrekening - jaarverslag
Het boekjaar van de vennootschap gaat in op één januari en eindigt op eenendertig december van elk jaar.
De bestuurders maken elk jaar na de afsluiting van het boekjaar een inventaris op, alsmede de jaarrekening, 
overeenkomstig artikel 92 van het Wetboek van vennootschappen.
De jaarrekening bestaat uit de balans, de resultatenrekening, de toelichting en de sociale balans, en vormt één 
geheel.
Voor zover dit wettelijk verplicht is, stellen de bestuurders bovendien een verslag op waarin zij rekenschap 
geven van hun beleid.  Dit verslag bevat een commentaar op de jaarrekening, waarbij een getrouw overzicht 
wordt gegeven van de gang van zaken en van de positie van de vennootschap, alsmede de overige in artikel 96 
van het Wetboek van vennootschappen opgesomde gegevens.
Ten minste één maand voor de datum waarop de eventuele commissaris(sen) zijn/hun omstandig verslag
(opgesteld volgens de richtlijnen van artikel 144 van het Wetboek van vennootschappen naar aanleiding van de 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
08

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



jaarrekening), dienen voor te leggen – dit is vijftien dagen voor de gewone algemene vergadering - overhandigt 
de raad van bestuur hen de nodige stukken daartoe.
Vijftien dagen voor de algemene vergadering mogen de aandeelhouders op de zetel van de vennootschap 
kennis nemen van de documenten opgesomd in artikel 553 van het Wetboek van vennootschappen. Een 
afschrift van de jaarrekening en desgevallend van het jaarverslag en het verslag van de commissaris(sen) 
wordt, samen met de oproepingsbrief, aan de houders van aandelen op naam, aan de bestuurders en aan de 
commissaris(sen) toegezonden, evenals aan degenen die uiterlijk zeven dagen voor de algemene vergadering, 
hebben voldaan aan de formaliteiten van toelating tot deze vergadering. Daarenboven kan iedere 
aandeelhouder, obligatiehouder, warranthouder of houder van een certificaat dat met medewerking van de 
vennootschap werd uitgegeven, tegen overlegging van zijn effect, vanaf vijftien dagen voor de gewone 
algemene vergadering, kosteloos een afschrift van laatstgenoemde stukken verkrijgen.
Artikel 34: Goedkeuring van de jaarrekening
De gewone algemene vergadering hoort desgevallend het jaarverslag en het verslag van de commissaris(sen) 
en beslist over de goedkeuring van de jaarrekening.
Na goedkeuring van de jaarrekening spreekt de algemene vergadering zich uit, bij afzonderlijke stemming, over 
de kwijting aan de bestuurders en, desgevallend aan de commissaris(sen). Deze kwijting is slechts geldig indien 
de balans noch weglatingen, noch valse vermeldingen bevat die de werkelijke toestand van de vennootschap 
verbergen, en, wat betreft extra-statutaire verrichtingen, slechts wanneer deze speciaal in de oproeping werden 
aangeduid.
Binnen de dertig dagen na de goedkeuring ervan door de algemene vergadering, dient de raad van bestuur de 
jaarrekening, evenals voor zover dit wettelijk verplicht is, de overige in artikel 100 van het Wetboek van 
vennootschappen vermelde documenten, neer te leggen bij de Nationale Bank van België.
Artikel 35: Uitkeerbare winsten
Het batig saldo nadat alle lasten, de algemene kosten, de nodige afschrijvingen en provisies afgetrokken zijn, 
vormt de zuivere winst van de vennootschap.
Jaarlijks wordt van de nettowinst een bedrag van ten minste één twintigste afgenomen voor de vorming van een 
wettelijk reservefonds; de verplichting tot deze afneming houdt op wanneer het wettelijke reservefonds één 
tiende van het maatschappelijk kapitaal heeft bereikt, maar dient te worden hernomen wanneer het 
reservefonds om één of andere reden is aangetast.
Over de bestemming van het saldo wordt door de algemene vergadering op voorstel van de raad van bestuur 
beslist.
Geen uitkering mag echter geschieden indien op de datum van afsluiting van het laatste boekjaar het netto 
actief, zoals dat blijkt uit de jaarrekening, is gedaald of ten gevolge de uitkering zou dalen beneden het bedrag 
van het gestorte, of indien dit hoger is, van het opgevraagde kapitaal, vermeerderd met alle reserves die 
volgens de wet of de statuten niet mogen worden uitgekeerd.
Artikel 36: Interim dividenden
De raad van bestuur is bevoegd om op het resultaat van het boekjaar een interimdividend uit te keren, met 
inachtneming van de bepalingen van artikel 618 van het Wetboek van vennootschappen.
Deze uitkering mag alleen geschieden op de winst van het lopende boekjaar, in voorkomend geval verminderd 
met het overgedragen verlies of vermeerderd met de overgedragen winst, zonder onttrekking aan de reserves 
die volgens een wettelijke of statutaire bepaling zijn of moeten worden gevormd.
TITEL F. ONTBINDING - VEREFFENING
Artikel 37: Vereffenaars
De vennootschap kan om het even wanneer ontbonden worden door een beslissing van de algemene 
vergadering beraadslagend volgens de voorwaarden en vormen vereist voor de wijziging van de statuten. De 
algemene vergadering zal alsdan bij gewone meerderheid één of meer vereffenaars benoemen. Zij kan de 
vereffenaar(s) ook te allen tijde ontslaan.
De vereffenaars in college handelend, zijn bevoegd tot alle verrichtingen vermeld in artikel 186, 187 en 188 van 
het Wetboek van vennootschappen, zonder voorafgaande machtiging van de algemene vergadering, tenzij 
deze bij gewone meerderheid van stemmen anders beslist.
Artikel 38: Vereffening
Na betaling van alle schulden, lasten en kosten van vereffening of na consignatie van de nodige gelden om die 
te voldoen, wordt het netto actief verdeeld onder de aandeelhouders naar verhouding van het aantal aandelen 
dat zij bezitten.
Indien op alle aandelen niet op gelijke verhoudingen is gestort, moeten de vereffenaars alvorens over te gaan 
tot de in vorig lid bepaalde verdeling, met dit onderscheid van toestand rekening houden en het evenwicht 
herstellen door alle aandelen op een volstrekte voet van gelijkheid te stellen, hetzij door inschrijving van 
bijkomende stortingen ten laste van effecten waarop niet voldoende is gestort, hetzij door voorafgaande 
terugbetalingen, in geld of in effecten ten bate van de in hogere verhouding volgestorte effecten.
Artikel 39: Afsluiting van de vereffening
De afsluiting van de vereffening wordt bekendgemaakt zoals bepaald in artikel 195 van het Wetboek van 
vennootschappen.
TITEL G. BIJZONDERE BEPALINGEN
Artikel 40: Woonstkeuze
De bestuurders, leden van het directiecomité, commissarissen en vereffenaars, die hun woonplaats in het 
buitenland hebben, worden geacht voor de hele duur van hun taak woonplaats te kiezen in de zetel van de 
vennootschap, waar hun alle dagvaardingen en kennisgevingen kunnen worden gedaan betreffende de zaken 
van de vennootschap en de verantwoordelijkheid van hun bestuur en hun toezicht.
Artikel 41: Verwijzing – geldende wetgeving
Voor al wat niet voorzien is in deze statuten zal het Wetboek van vennootschappen van toepassing zijn.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
08

/0
4/

20
14

 -
 A

nn
ex

es
 d

u 
M

on
ite

ur
 b

el
ge

 



Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Voor-
behouden 

aan het 
Belgisch 

Staatsblad

Luik B - Vervolg

OPRICHTINGSMAATREGELEN
Het maatschappelijk kapitaal is vastgesteld op honderdduizend euro (100.000 EUR), volledig volstort, en verte-
genwoordigd door 100.000 aandelen zonder nominale waarde. Op deze aandelen werd ingetekend door 
inbreng in geld door storting op een bijzondere rekening bij Belfius Bank nv, door hierna genoemde oprichters:
1. de Naamloze vennootschap “BESIX Park - PARKEERBEHEER”, in het kort “Parkeerbeheer” of “BESIX 

Park”, met zetel te 2018 Antwerpen, Milisstraat 33, ingeschreven in het rechtspersonenregister met 
ondernemingsnummer 0406.141.176 tot beloop van eenenvijftigduizend euro (€ 51.000), hetzij op 
eenenvijftigduizend A- aandelen.

2. de besloten vennootschap naar Nederlands recht “IP Holding B.V.”, met statutaire zetel te Helmond 
(Nederland) en gevestigd te 5705 BH Helmond (Nederland), Rietbeemdweg 2, ingeschreven in het 
handelsregister van de kamer van koophandel voor Brabant onder nummer 1720826, opgericht op vier juli 
tweeduizend en zeven, ondernemingsnummer: 0549.997.324 tot beloop van vierentwintigduizend 
vijfhonderd euro (€ 24.500), hetzij op vierentwintigduizend vijfhonderd B-aandelen.

3. de besloten vennootschap naar Nederlands recht “PARKMOBILE GROUP B.V.”, met statutaire zetel te 
Amsterdam (Nederland) en gevestigd te 1112 XR Diemen (Nederland), Wisselwerking 40, ingeschreven in 
het handelsregister van de kamer van koophandel onder nummer 34124818, opgericht op dertien 
november tweeduizend, tot beloop van vierentwintigduizend vijfhonderd euro (€ 24.500), hetzij op 
vierentwintigduizend vijfhonderd B-aandelen

De naleving van de wettelijke vereisten voor plaatsing en storting van het kapitaal werden door ondergetekende 
notaris bevestigd.
Het eerste boekjaar eindigt op eenendertig december tweeduizend vijftien.
Werden tot bestuurders benoemd voor de duur van zes jaar:
Tot A-bestuurders :
1) de  heer HEIRBAUT Dimitri, wonende te 2600 Antwerpen, Cogels-Osylei 71.
2) de heer VAES Frank, wonende te 2547 Lint, Torfsstraat 31
Tot B-bestuurders :
3) de heer SMULDERS HENRICUS CORNELIS, wonende te 5751BB DEURNE, HAAGEIND 61, NEDERLAND.
4) de heer KOERSELMAN Marius Diederik, wonende te 2585XX DEN HAAG, BALISTRAAT 102, 
NEDERLAND.
De mandaten zullen onbezoldigd zijn, zolang de algemene vergadering hierover niet anders beslist.
BENOEMINGEN BINNEN DE RAAD VAN BESTUUR : 
Onder de opschortende voorwaarde van het bekomen van rechtspersoonlijkheid door de vennootschap, zijn 
voormelde bestuurders, in raad bijeengekomen en hebben met eenparigheid tot voorzitter van de raad van 
bestuur benoemd: de  heer HEIRBAUT Dimitri voornoemd.
Aanwijzing commissaris:
De oprichters benoemen tot commissaris met ingang van heden voor de duur van drie jaar: ‘Mazars  
Bedrijfsrevisoren’ te 1200 Brussel, Marcel Thirylaan 77 bus 4, RPR Brussel 0428.837.889, vast 
vertegenwoordigd door de heer Anton Nuttens, wonende te 2970 Schilde, Sint-Willibrorduslaan 30.
De bezoldiging van de commissaris zal in een afzonderlijke algemene vergadering beslist worden.
Eerste gewone algemene vergadering in tweeduizend en zestien.
Bijzondere volmacht:
Aan de geassocieerde notarissen Benoît De Cleene en Yves De Deken te Antwerpen  wordt volmacht verleend, 
met macht om alleen op te treden, om zorg te dragen voor de inschrijving van de vennootschap in het 
rechtspersonenregister van de Kruispuntbank van Ondernemingen
Voorts wordt volmacht gegeven met macht van indeplaatsstelling, teneinde alle formaliteiten te vervullen bij de 
diensten van de Kruispuntbank, de ondernemingsloketten, de administratie van de BTW en alle andere 
belastingdiensten, en alle wijzigingen en doorhalingen van de vennootschap bij deze diensten te melden of te 
laten inschrijven, aan : de heer Benjamin VAN TILBORGH, wonende te 2460 Lichtaart, Kasterleesteenweg 70 
bus 10.
VERTEGENWOORDIGING BIJ VOLMACHT
De oprichter sub 1. werd bij onderhandse volmacht vertegenwoordigd door de heren HEIRBAUT Dimitri en 
VAES Frank, beiden voornoemd.

VOOR ONTLEDEND UITTREKSEL
Yves De Deken, geassocieerd notaris te AntwerpenB

ijl
ag

en
 b

ij 
he

t B
el

gi
sc

h 
S

ta
at

sb
la

d 
- 

08
/0

4/
20

14
 -

 A
nn

ex
es

 d
u 

M
on

ite
ur

 b
el

ge
 


