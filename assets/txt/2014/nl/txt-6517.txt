





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Vandenbosch Services

(afgekort) :

Rechtsvorm : Gewone commanditaire vennootschap

Zetel : Vlaanderenlaan 26

1700

België

Onderwerp akte : Oprichting

Dilbeek

Oprichting

De ondergetekenden:

beherende vennoot, Nationaal Nummer 661031-200.35
- Mevrouw Christel Vandenbosch, geboren op 31.10.1966, wonende te 1700 Dilbeek, Vlaanderenlaan 26,

stille vennoot, Nationaal Nummer 641216-375.88
- De Heer Pieter Vankeerberghen, geboren op 16.12.1964, wonende te 1700 Dilbeek, Vlaanderenlaan 26,

verklaren onder hen een handelsvennootschap onder de vorm van een gewone commanditaire vennootschap te
hebben opgericht waarvan de statuten volgende beschikkingen bevatten:

Artikel 1: Vorm/Naam
De vennootschap is een handelsvennootschap onder de vorm van een gewone commanditaire vennootschap en
draagt de benaming Vandenbosch Services

Artikel 2: Duur
De vennootschap bestaat voor een onbeperkte duur te rekenen vanaf de datum van oprichting. De vennootschap
wordt niet ontbonden bij overlijden, ontslag, faillissement, onder curatelestelling, onbekwaamverklaring van de
stille vennoot of bij vereffening of faillissement van een vennoot rechtspersoon-stille vennoot. Het overlijden,
ontslag, faillissement zoals bedoeld in artikel 8 van deze statuten, van de beherende vennoot of de vereffening of
faillissement van een vennoot rechtspersoon-beherende vennoot brengen eveneens geen ontbinding van de
vennootschap met zich mee. De vennootschap kan slechts worden ontbonden bij unaniem besluit van alle
vennoten.

Artikel 3: Zetel
De zetel van de vennootschap is gevestigd te 1700 Dilbeek, Vlaanderenlaan 26. Hij kan, zonder
statutenwijziging, door een beslissing van de zaakvoerder overgebracht worden naar een andere plaats in België
binnen het Nederlands taalgebied of binnen het tweetalig gebied Brussel-Hoofdstad. Elke verplaatsing van de
zetel van de vennootschap zal bekend gemaakt worden in de bijlagen tot het Belgisch Staatsblad.

Artikel 4: Doel
Het doel van de vennootschap bestaat uit volgende activiteiten en verrichtingen:

 *14300772*

Neergelegd

19-01-2014

0544526227

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
22

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



Mod PDF 11.1
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

– het aankopen, verhuren en verkopen van onroerende goederen;
– het verlenen van administratief ondersteunende diensten;
– het maken, exploiteren en commercialiseren van grafische ontwerpen in de meest ruime zin, zoals bijvoorbeeld
logo’s, briefhoofden, affiches e.d. bijvoorbeeld ter ondersteuning van bovenvermelde doelstellingen;
– het ontwerpen van informaticatoepassingen en databestanden ter ondersteuning van bovenvermelde
doelstellingen;
– het maken en verhuren van websites, alsook het onderhoud ervan;
– het organiseren van cursussen, conferenties en seminaries

De vennootschap zal tevens alle burgerlijke, industriële, commerciële, en financiële, roerende en onroerende
handelingen mogen verrichten, rechtstreeks of onrechtstreeks in verband met haar doel, die van aard zijn de
verwezenlijking ervan te vergemakkelijken en/of uit te breiden en die daartoe noodzakelijk nuttig of zelfs alleen
maar bevorderend zijn. De vennootschap mag daarenboven belangen nemen, hetzij door deelneming, hetzij door
inbreng, of op welke andere wijze ook, in alle vennootschappen, ondernemingen, economische
samenwerkingsverbanden, beroepsverenigingen, groeperingen, bestaande als op te richten, zo in België als in
het buitenland, die een gelijkluidend, aanvullend of soortgelijk doel nastreven, of die van aard zijn de ontwikkeling
van de onderneming te bevorderen, maar steeds dat het verenigbaar is met het hoofdberoep van de vennoten.

De vennootschap mag ten voordele van derden tevens alle waarborgen toestaan, alle roerende goederen
verpanden, alle onroerende goederen met hypotheek bezwaren. De vennootschap mag bijgevolg optreden als
bestuurder, volmachtdrager, mandataris, of vereffenaar in andere vennootschappen, borg stellen voor derden,
zaakvoerders en vennoten, evenals hun leningen, voorschotten, kredieten toestaan, behoudens wettelijke
beperkingen ter zake.

Het verwerven, beheren en onderhouden en oordeelkundig uitbreiden van een patrimonium, hoofdzakelijk
bestaande uit onroerende goederen welke de vennootschap ook mag vervreemden, indien daarvoor goede
redenen bestaan.
Dit alles ter uitsluiting van alle activiteiten die aan een wettelijk erkennings- en inschrijvingsregime onderworpen
zijn, onder meer deze inzake beleggingsadvies en vermogensbeheer overeenkomstig de wet van vier december
negentienhonderd negentig en latere uitvoeringsbesluiten en zonder dat deze opsomming beperkend is.

De vennootschap handelt voor eigen rekening, in consignatie, in commissie, als tussenpersoon, als
vertegenwoordiger of op gelijk welke wijze, zowel in België als in het buitenland. Het bovenvermeld doel is
aanwijzend en niet beperkend.

De activiteiten in het kader van deze vennootschap gebeuren steeds buiten 7 en 18 uur op dagen dat de
betrokkenen gewoonlijk tewerkgesteld zijn in hun hoofdberoep.

Het doel van de vennootschap kan enkel gewijzigd worden met inachtneming van de vereisten voor een
statutenwijziging.

Artikel 5: Kapitaal
Het kapitaal van de vennootschap bedraagt 100 euro (Honderd euro), vertegenwoordigd door 100 aandelen,
zonder vermelding van de nominale waarde, die elk één honderdste van het kapitaal vertegenwoordigen. Dit
bedrag wordt volstort op de rekening van de vennootschap.

Mevrouw Christel Vandenbosch heeft zich verbonden tot de inbreng van een bedrag in geld van 99 euro
(negenennegentig euro)

De heer Pieter Vankeerberghen heeft zich verbonden tot de inbreng van een bedrag in geld van 1 euro (één
euro)

Als vergoeding voor deze inbrengen ontvangen de vennoten volgend aantal aandelen :
- Mevrouw Christel Vandenbosch : 99 (negenennegentig aandelen) als beherend vennoot.
- De heer Pieter Vankeerberghen : 1 aandeel (één aandeel) als stille vennoot.

Artikel 6: Deelneming
Het kapitaal moet steeds volledig volstort zijn. Met het oog op onder meer de bepaling van het stemrecht dat
verbonden is aan de inbreng, en de toewijzing van het vereffeningssaldo, vertegenwoordigt de deelneming het
aantal eenheden dat bekomen wordt door de inbreng te delen door 100. Fracties worden verwaarloosd.

Op eerste verzoek van een vennoot, verschaft de vennootschap een schriftelijk bewijs van diens deelneming,
waarbij steeds de hoegrootheid ervan alsook het aantal eenheden dat deze deelneming vertegenwoordigt,
uitdrukkelijk worden vermeld, zulks met het oog op de bepaling van het daaraan verbonden stemrecht en van de
andere lidmaatschaps- en vermogensrechten.

Artikel 7: Overdracht van deelneming

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
22

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



Mod PDF 11.1
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Op straffe van nietigheid mag een deelneming niet worden overgedragen onder levenden, noch overgaan
wegens overlijden anders dan met eenparige instemming van de vennoten. Bij weigering zijn de vennoten
verplicht de deelneming zelf in te kopen. De overdracht of overgang geschiedt bij toepassing van artikel 1690
B.W.

De verkoopprijs van een deelneming is gelijk aan de intrinsieke boekwaarde op de dag van de overdracht. Bij
gebreke aan overeenstemming tussen partijen, wordt de werkelijke waarde vastgesteld door een in onderling
overleg aan te stellen deskundige. Bij gebrek aan overeenstemming stelt de voorzitter van de bevoegde
rechtbank van eerste aanleg op verzoek van één der partijen een deskundige aan.

Artikel 8: Vennoten
Er zijn twee soorten vennoten: beherende vennoten en stille vennoten.
De vennootschap dient slechts één beherende vennoot en één stille vennoot te hebben.
Een stille vennoot is slechts ten belope van zijn inbreng aansprakelijk voor de vennootschapsschulden.
De hoedanigheid van vennoot eindigt bij overlijden, bij ontslag of bij onderbewindstelling. De uittredende vennoot
of zijn rechtverkrijgende(n) hebben het recht op terugbetaling van zijn/haar inbreng.

Artikel 9: Bestuur
De vennootschap wordt bestuurd door één of meerdere beherende vennoten die hun functie persoonlijk
uitoefenen en zich niet kunnen laten substitueren. Zij worden zaakvoerders genoemd.

De mandaten van zowel zaakvoerder als van de stille vennoot zijn onbezoldigd.

Zowel de benoeming als het ontslag van een zaakvoerder moet bekend gemaakt worden in de Bijlagen tot het
Belgisch Staatsblad.

De zaakvoerder is bevoegd om alle handelingen van intern bestuur te verrichten die nodig of dienstig zijn ter
verwezenlijking van het doel van de vennootschap, met uitzondering van die handelingen waarvoor alleen de
algemene vergadering van vennoten bevoegd is.

De enige zaakvoerder vertegenwoordigt de vennootschap alleen, in en buiten rechte. Indien er twee of meer
zaakvoerders zijn, vertegenwoordigen zij als college optredend de vennootschap in en buiten rechte. De
zaakvoerder(s) kan (kunnen) gevolmachtigden van de vennootschap aanstellen. Alleen bijzondere en beperkte
volmachten voor bepaalde of een reeks bepaalde rechtshandelingen zijn veroorloofd.

Artikel 10: Controle
Iedere vennoot heeft het recht onbeperkt toezicht en controle uit te oefenen op alle verrichtingen van de
vennootschap. Hij kan ter plaatse inzage nemen van de boeken, de brieven, de notulen en in het algemeen van
alle geschriften van de vennootschap. Hij kan zich laten vertegenwoordigen door een accountant waarvan de
vergoeding ten laste komt van de vennootschap, indien hij met haar instemming wordt benoemd.

Artikel 11: Algemene Vergadering
Een vergadering van de vennoten, jaarvergadering genoemd, wordt ieder jaar bijeengeroepen op de laatste
vrijdag van de maand juni om 20 uur op de maatschappelijke zetel , behoudens afwijkende vermelding in de
uitnodiging.
De agenda van de jaarvergadering zal ten minste omvatten: de bespreking en de goedkeuring van de
jaarrekening, bestemming van de winst en de kwijting van de zaakvoerder(s).

Ten allen tijde kan een vergadering worden bijeengeroepen om over een wijziging van de statuten of over andere
punten te beraadslagen en te besluiten.

De oproeping, met vermelding van de agenda, geschiedt bij gewone brief, toegezonden of per drager bezorgd
aan de vennoten tenminste acht dagen voor de vergadering.

Artikel 12: Besluitvorming Algemene Vergadering – notulen
Er wordt gestemd volgens het aantal eenheden dat de deelneming vertegenwoordigt, waarbij elke eenheid deel
uitmakend van de deelneming, zoals bepaald in artikel 6 van deze statuten, recht geeft op één stem.

Een vennoot kan zich door een andere vennoot laten vertegenwoordigen. Op de vergadering worden de
besluiten genomen bij gewone meerderheid van stemmen van de aanwezige of de vertegenwoordigde vennoten.
Bij wijziging van de statuten of ingeval van ontbinding is een drie vierden meerderheid van stemmen vereist.

Artikel 13: Boekjaar – jaarrekening
Het boekjaar van de vennootschap loopt van 1 januari tot 31 december van ieder jaar.
Op het einde van elk boekjaar worden de boeken en geschriften afgesloten en maakt de zaakvoerder de
jaarrekening op. Op voorstel van de zaakvoerder beslist de algemene vergadering welke bestemming zij geeft
aan het resultaat.
De beherende vennoot kan, binnen de grenzen van het Wetboek Vennootschappen en de statuten van de

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
22

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



Mod PDF 11.1
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

vennootschap, al dan niet herhaaldelijk, voorstellen aan een bijzondere algemene vergadering, (ondermeer)
daartoe samengeroepen, een voorschotdividend uit te keren aan één of meerdere vennoten. De
betaalbaarstelling van het voorschotdividend wordt bepaald door de algemene vergadering, die ten alle tijde
tussentijdse dividenden kan uitkeren.

Indien op de jaarvergadering wordt vastgesteld dat het betaalde voorschotdividend de beschikbare en
uitkeerbare winst overschrijdt, dan zal het surplus door de venno(o)t(en) die het voorschotdividend ontving(en)
dienen te worden terugbetaald aan de vennootschap, in welk geval een interest van 7% op jaarbasis op dat
surplus zal verschuldigd zijn, berekend vanaf de dag dat het voorschotdividend werd gedebiteerd van de
rekening van de vennootschap tot en met de dag dat de rekening van de vennootschap zal gecrediteerd zijn met
het surplus (vermeerderd met de relevante interest).

Artikel 14: Ontbinding
Bij vrijwillige ontbinding van de vennootschap of bij ontbinding door de wet voorzien, zal de vereffening gedaan
worden door één of meerdere vereffenaars, aangesteld door de algemene vergadering bij drie vierde
meerderheid
De vereffenaars zijn bevoegd tot alle verrichtingen vermeld in de artikelen 186-190 W.Venn., tenzij de algemene
vergadering unaniem anders besluit.

Het netto-vermogen zal worden toebedeeld aan de vennoten a rato van het aantal eenheden in de zin van artikel
6 van deze statuten die hun respectievelijke deelneming vertegenwoordigt.

OVERGANGSBEPALINGEN
Eerste boekjaar en algemene vergadering

Het eerste boekjaar zal een aanvang nemen op de datum van de neerlegging van het uittreksel uit onderhavige
oprichtingsakte op de griffie van de rechtbank van koophandel te Brussel en zal eindigen op 31 december 2014.
Overname van de verbintenissen namens de vennootschap in oprichting De zaakvoerders erkennen dat zij
mogelijks persoonlijk en hoofdelijk aansprakelijk zullen zijn voor alle verbintenissen aangegaan in naam en voor
rekening van de vennootschap in oprichting in de periode tussen de oprichtingsakte en de verkrijging door de
vennootschap van haar rechtspersoonlijkheid, tenzij de vennootschap deze verbintenissen, in toepassing van en
binnen de termijnen gesteld door artikel 60 van het Wetboek van Vennootschappen, heeft overgenomen. In
toepassing van datzelfde artikel kan de vennootschap overgaan tot de bekrachtiging van de handelingen in haar
naam en voor haar rekening gesteld vóór de ondertekening van de oprichtingsakte. Dienaangaande verklaren de
oprichters, dat de verrichtingen die werden gesteld door de oprichters vóór de oprichting en de verrichtingen die
sinds de oprichting zullen worden gesteld tot de neerlegging van het uittreksel van deze akte op de Griffie van de
Rechtbank van Koophandel, en worden aangegaan voor rekening van de vennootschap in oprichting, en de
verbintenissen die eruit voortvloeien, worden geacht van het begin af, te zijn aangegaan door de vennootschap
die bij deze werd opgericht.

Benoeming van zaakvoerder
De vergadering beslist het aantal zaakvoerders te bepalen op één.
Tot zaakvoerder voor onbepaalde duur wordt benoemd :
– Mevr. Christel Vandenbosch met woonplaats 1700 Dilbeek, Vlaanderenlaan 26.
Zij verklaart zijn opdracht te aanvaarden, onder de bevestiging dat zij niet werd getroffen door enige maatregel
die zich hiertegen verzet.
Het mandaat van zaakvoerder is onbezoldigd tenzij de algemene vergadering anders beslist.

Deze overeenkomst bestaat uit 8 bladzijden.

Gedaan te Dilbeek, op 19.1.2014 in vier originele exemplaren, waarvan er telkens één bestemd is voor de
oprichters, één om op de maatschappelijke zetel van de vennootschap te worden gehouden en één om te
worden neergelegd ter griffie.

Christel Vandenbosch    Beherend vennoot
Pieter Vankeerberghen    Stille vennoot

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
22

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 


