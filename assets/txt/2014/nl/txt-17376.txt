





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Project BlauwGroen

(afgekort) : BlauwGroen

Rechtsvorm : Vereniging zonder winstoogmerk

Zetel : Tienbundersweg 23

3390

België

Onderwerp akte : Oprichting

Tielt-Winge

De ondergetekenden

 
1. Vanhaelen Olivier , Arthur Meulemanslaan 10, 3001 Leuven 2. Verhaert Vincent , Kortakker 42, 3202 Rillaar,
3. Verluyten Gerry, Achturenstraat 40, 3010 Leuven 4. Van Hellemont Marcel , Peerse 6, 3220 Sint-Pieters-Rode
5. Verdonck Christiane, Tienbundersweg 23, 3390 Houwaart
  allen van Belgische nationaliteit, verklaren heden donderdag 8 mei 2014, met deze onderhandse akte een
Vereniging Zonder Winstoogmerk op te richten, overeenkomstig de VZW-wet, waarvan zij de statuten als volgt
vastleggen.

  S T A T U T E N
  Hoofdstuk 1: De vereniging
  Artikel 1: Rechtsvorm
  De vereniging wordt opgericht als een entiteit met rechtspersoonlijkheid, meer in het bijzonder als een
 vereniging zonder winstoogmerk (hierna "VZW" genoemd) op grond van de wet van 27 juni 1921 betreffende de
verenigingen zonder winstoogmerk, de internationale verenigingen zonder winstoogmerk en de stichtingen,
 zoals gewijzigd door de wet van 2 mei 2002 (hierna "VZW-wet" genoemd).
  Artikel 2: Naam
  De VZW draagt de naam  “Project BlauwGroen” , afgekort “BlauwGroen”
  Artikel 3: Zetel
  De zetel van de VZW is gevestigd te 3390 Houwaart, Tienbundersweg 23
  De VZW ressorteert onder het gerechtelijk arrondissement Leuven.
  Artikel 4: Duur
  De VZW is opgericht voor onbepaalde duur.
  Hoofdstuk 2: Doel en activiteiten
  Artikel 5: Doel
  De vereniging heeft tot doel de behartiging van en op te komen voor mens, milieu, natuur, duurzame
alternatieve energie, gezonde voeding en duurzaam sociaal samenleven. Realiseren van duurzame integratie
van natuur, mens en technologie.
  1. Informatie te verzamelen en te verstrekken omtrent mens, milieu, natuur, duurzame alternatieve energie,
gezonde voeding en duurzaam samenleven, in de meest ruime zin. 2. Een duurzame brug realiseren tussen
bedrijven, particulieren, natuur en het milieu. 3. het vergroten van het maatschappelijk draagvlak voor mens,
milieu, natuur, gezonde voeding en duurzaam samenleven. 4. Het opzetten van innovatieve projecten rond
voornoemde doelstellingen en de begeleiding van innovatieve en proefprojecten. 5. Alle activiteiten ontplooien
die rechtstreeks of onrechtstreeks kunnen bijdragen tot de integratie van mens, milieu, natuur, duurzame
alternatieve energie, gezonde voeding en duurzaam samenleven. In het bijzonder: om domeinen, landgoeden en

 *14304430*
Neergelegd
09-05-2014

0552580987

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

5/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

eigendommen om  te bouwen tot klimaatneutrale demosites en proeftuinen die cleantech en de natuur met elkaar
integreren de organisatie van evenementen, workshops, seminaries, voordrachten, conferenties en webinars het
vergaren en aanbieden van educatie voor alle actoren duurzame samenwerking voor stages en onderzoeken
aanbieden van ontmoetingsplaatsen het uitgeven van publicaties en studies het opstellen van informatiepakket
en website het geven van advies en de belangenbehartiging van haar leden samenwerking met andere
samenwerkingsverbanden in genoemde sector, zowel in  binnen- als buitenland wervingsacties naar potentiële
leden het creëren en exploiteren van een kenniscentrum het kenbaar te maken en het stimuleren van onderzoek
6. De bewustmaking en vorming van ervaringsdeskundigen, mensen met expertise  en beslissers inzake mens,
milieu, natuur, duurzame alternatieve energie, gezonde voeding en duurzaam samenleven. 7.Terzake
preferentieel gesprekspartner zijn van de overheid inzake beleidsondersteunend advies. Om hoger beschreven
doel te verwezenlijken kan de vereniging alle initiatieven nemen die rechtstreeks of onrechtstreeks met het
maatschappelijk doel te maken hebben en/of dit maatschappelijk doel kunnen bevorderen. Zij is bevoegd om in
ondergeschikte orde handelsdaden te stellen voor zover deze in overeenstemming zijn met het doel omschreven
in het eerste lid en voor zover de inkomsten worden gebruikt om dit doel te bereiken.  Hoofdstuk 3: Lidmaatschap
  Artikel 6: Werkende en niet-werkende leden
  De VZW heeft twee soorten leden: effectieve, hierna genoemd, werkende leden en niet-werkende leden. Deze
laatste worden in de VZW-wet omschreven als "toegetreden leden".
  Artikel 7: Werkende leden
  1. Er zijn minimum drie werkende leden. Het maximum aantal werkende leden is onbeperkt. Deze werkende
leden kunnen enkel natuurlijke personen zijn. 2. Elke natuurlijke persoon die de doelstellingen en filosofie van de
VZW nastreeft én zich daar ook daadwerkelijk zal voor inzetten, kan zich kandidaat stellen als werkend lid van de
VZW. Hiertoe dient de kandidaat werkend lid schriftelijk zijn kandidatuur te stellen, gericht aan de voorzitter of
aan de raad van bestuur van de VZW.
  3. De Raad van Bestuur beslist over de voorlopige aanvaarding van de kandidaat als werkend lid tot aan de
eerstkomende Algemene Vergadering die een definitieve beslissing neemt over de aanvaarding van het werkend
lid. Op deze Algemene Vergadering dient minstens de helft van de werkende leden aanwezig of
vertegenwoordigd te zijn. De beslissing wordt genomen met een meerderheid van de stemmen van de
aanwezige of vertegenwoordigde werkende leden. De Algemene Vergadering kan soeverein en zonder verdere
motivatie beslissen dat een kandidaat niet wordt aanvaard als werkend lid.
  4. Werkende leden hebben alle rechten en verplichtingen die in de VZW-wet en deze statuten worden
beschreven. Zij betalen jaarlijks een lidmaatschapsbijdrage die door de Raad van bestuur wordt vastgelegd en
die niet hoger kan zijn dan 50,- EUR.
  5. De lidmaatschapsbijdrage wordt jaarlijks bij het begin van het werkjaar vastgesteld.
  Artikel 8: Niet-werkende leden (toegetreden leden)
  1. Elke natuurlijke persoon of rechtspersoon die de doelstellingen van de VZW ondersteunt en daar passief,
zoals bijvoorbeeld geldelijk, wenst in bij te dragen, kan zich kandidaat stellen als niet-werkend lid van de VZW. Zij
zullen bijgevolg geen daadwerkelijke taken uitvoeren binnen of voor de VZW.
  2. De niet-werkende leden betalen een lidmaatschapsbijdrage die wordt vastgelegd door de Raad van bestuur
 en max. 5000,- EUR bedraagt.
  3. Niet-werkende leden hebben slechts de rechten en plichten omschreven in deze statuten en het huishoudelijk
reglement.
  4. Niet-werkende leden hebben geen stemrecht op de Algemene Vergadering en statutaire bepalingen kunnen
zonder consultatie of akkoord van de niet-werkende leden worden doorgevoerd.
  5. De lidmaatschapsbijdrage wordt jaarlijks bij het begin van het werkjaar vastgesteld.
  Artikel 9: Ontslag
  1. Werkende leden kunnen op elk ogenblik ontslag nemen uit de VZW door een aangetekend schrijven te
richten aan de voorzitter van de VZW. Het ontslag zal ingaan twee maanden na verzending van het aangetekend
schrijven, behoudens andere overeenkomst met en toestemming van de Raad van Bestuur.
  2. De lidmaatschapsbijdrage van een ontslagnemend werkend lid blijft wel verworven voor het jaar waarin het
ontslag wordt ingediend. Tevens moet het werkend lid alle andere administratieve verplichtingen ten opzichte van
de VZW voldaan hebben, zoals voorzien in het huishoudelijk reglement.
  3. Een werkend lid dat de lidmaatschapsbijdrage en/of andere financiële verplichtingen niet betaalt binnen de
 gestelde periode zoals bepaald in het huishoudelijk reglement wordt als ontslagnemend beschouwd.
  4. Niet-werkende leden kunnen zich op elk ogenblik uit de VZW terugtrekken door middel van een schriftelijk
bericht aan de voorzitter.
  5. De lidmaatschapsbijdrage van een ontslagnemend niet-werkend lid blijft wel verworven voor het jaar waarin
het ontslag wordt ingediend.
  6. Een niet-werkend lid dat de lidmaatschapsbijdrage niet betaalt binnen de gestelde periode zoals bepaald in
het huishoudelijk reglement wordt als ontslagnemend beschouwd.
  Artikel 10: Opschorting
  1. De Raad van Bestuur kan het lidmaatschap van werkende leden waarvan hij meent dat het moet beëindigd
worden, bij een 2/3 meerderheidsbeslissing, opschorten tot aan de eerstvolgende Algemene Vergadering die
beslist over de al dan niet beëindiging van het lidmaatschap van het betrokken werkelijk lid. Om zulke beslissing
te kunnen nemen, dienen 4/5 van de bestuurders aanwezig te zijn op de vergadering die de beslissing neemt.
Alvorens tot de opschorting van het lidmaatschap over te gaan dient de Raad van Bestuur het werkend lid uit te
nodigen om gehoord te worden. Zolang het lidmaatschap van een werkend lid opgeschort is, kan het geen
functies meer uitoefenen binnen de VZW.
  Artikel 11: Beëindiging van lidmaatschap

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

5/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

  1. Het lidmaatschap van een werkend lid kan, op voorstel van de Raad van Bestuur of op verzoek van minstens
2/3 van alle werkende leden, worden beëindigd door een bijzonder besluit van de Algemene Vergadering,
waarop minstens 2/3 van alle werkende leden aanwezig of vertegenwoordigd zijn en waarbij de beslissing
genomen wordt met een 2/3 meerderheid van de aanwezige of vertegenwoordigde werkende leden.
  2. Een werkend lid waarvan de beëindiging van het lidmaatschap wordt voorgesteld, moet door de Algemene
Vergadering uitgenodigd worden om gehoord te worden.
  3. Niet-werkende leden die handelen in strijd met de doelstellingen en filosofie van de VZW kunnen door een
eenzijdige beslissing van de Raad van Bestuur uitgesloten worden van het lidmaatschap. Artikel 12: Rechten
  1. Werkende of niet-werkende leden kunnen geen enkele aanspraak laten gelden of uitoefenen op de activa van
de VZW op grond van de enkele hoedanigheid van lid.
  2. Deze uitsluiting van rechten op de activa geldt te allen tijde: tijdens het lidmaatschap, bij beëindiging van het
lidmaatschap, om wat voor reden dan ook, bij ontbinding van de VZW.
  Hoofdstuk 4: De Algemene Vergadering
  Artikel 13: Samenstelling en stemrecht
  1. De Algemene Vergadering bestaat enkel uit de werkende leden.
  2. Alle werkende leden hebben een gelijk stemrecht en hebben bijgevolg recht op één stem.
  3. De niet-werkende leden nemen niet deel aan de Algemene Vergadering.
  Artikel 14: Volmachten
  1. Een werkend lid dat niet op de Algemene Vergadering aanwezig kan zijn, kan volmacht geven aan een ander
werkend lid of aan een derde om hem te vertegenwoordigen. Deze volmacht dient schriftelijk te worden gegeven
en dient voor de aanvang van de desbetreffende Algemene Vergadering, toe te komen bij de secretaris van de
VZW overeenkomstig de daartoe vastgestelde richtlijnen.
  2. Elk aanwezig werkend lid kan slechts één volmacht uitoefenen van één ander werkend lid.
  3. Iedere derde kan slechts één volmacht uitoefenen van een werkend lid.
  Artikel 15: Niet-werkende leden en waarnemers
  1. De niet-werkende leden mogen de Gewone Algemene Vergadering niet bijwonen. Zij kunnen zich, mits
schriftelijke aanvraag en toestemming van de voorzitter, tot de Algemene Vergadering richten. Niet-werkende
leden worden ook niet toegelaten op een Buitengewone Algemene Vergadering.
  2. Waarnemers of deskundigen kunnen de Gewone of de Buitengewone Algemene Vergadering bijwonen, mits
instemming van de Raad van Bestuur. Zij mogen zich, mits toestemming van de voorzitter, tot de Algemene
Vergadering richten.
  Artikel 16: Bevoegdheden
  Volgende bevoegdheden behoren tot de exclusieve bevoegdheid van de Algemene Vergadering:
  1. De wijziging van de statuten
  2. De aanvaarding van nieuwe werkende leden
  3. De uitsluiting van een werkend lid
  4. De benoeming en afzetting van de bestuurders
  5. De benoeming en afzetting van eventuele commissarissen en het bepalen van de bezoldiging
  6. De benoeming van de rekeningnazichters
  7. De goedkeuring van de begroting en de rekeningen
  8. De kwijting aan de bestuurders, eventuele commissarissen, rekeningnazichters
  9. De ontbinding van de VZW
  10. Het goedkeuren van het beleid
  11. Het bevestigen van tussentijdse gecoöpteerde bestuurders
  12. De omzetting van de VZW in een vennootschap met een sociaal oogmerk
  Artikel 17: Gewone Algemene Vergadering en Buitengewone Algemene Vergadering
  1. De werkende leden worden bijeengeroepen door de Raad van Bestuur voor de jaarlijkse bijeenkomst van de
Gewone Algemene Vergadering tijdens de eerste zes maanden van het kalenderjaar, op een plaats bepaald in
de uitnodiging.
  2. De uitnodiging voor de Algemene Vergadering wordt tenminste veertien dagen voor de datum van de
Algemene Vergadering naar alle werkende leden verstuurd. Dit zal gebeuren per brief op het adres dat het lid
hiertoe het laatst heeft opgegeven aan het secretariaat van de VZW.
  3. Bij de uitnodiging wordt een ontwerp van agenda gevoegd dat door de Raad van Bestuur wordt opgesteld.
  Elk punt dat door minstens 1/20  van de werkende leden van de VZW aangebracht wordt, moet op de agenda
worden geplaatst. Dit onderwerp moet uiteraard door 1/20 van de werkende leden ondertekend zijn en tenminste
21 werkdagen voor de datum van de Algemene Vergadering per aangetekende brief aan de Raad van bestuur
gericht worden.
  4. Bijzondere bijeenkomsten in een Buitengewone Algemene Vergadering kunnen worden samengeroepen door
de Raad van Bestuur of door minimum vier bestuurders alsook op verzoek van minimum 1/5  van alle werkende
leden. Dit verzoek moet gericht worden aan de voorzitter van de Raad van Bestuur. 5. De uitnodiging voor deze
Buitengewone Algemene Vergadering wordt minstens 21 dagen voorafgaand aan de datum van deze
vergadering naar alle werkende leden verstuurd met vermelding van de agenda van de aangevraagde punten.
Dit zal gebeuren per brief op het adres dat het lid hiertoe het laatst heeft opgegeven aan het secretariaat van de
VZW.
  6. De vergaderingen worden voorgezeten door de voorzitter van de Raad van Bestuur. Bij afwezigheid van de
voorzitter wordt de Algemene Vergadering voorgezeten door de ondervoorzitter. Bij afwezigheid van deze laatste
wordt de vergadering voorgezeten door de oudste in jaren dienst van de aanwezige bestuurders.
  Artikel 18: Quorum en stemming

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

5/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

  1. Beslissingen van de Algemene Vergadering worden genomen bij gewone meerderheid van stemmen van de
aanwezige of vertegenwoordigde werkende leden, behalve als de VZW wet dit anders voorziet.
  2. Bij een statutenwijziging dienen minstens 2/3 van de werkende leden aanwezig of vertegenwoordigd te zijn.
Ingeval op de eerste vergadering minder dan 2/3 van de werkende leden aanwezig of vertegenwoordigd zijn, kan
een tweede vergadering worden bijeengeroepen waarop geen aanwezigheidsquorum geldt. Deze tweede
vergadering mag niet binnen de 15 dagen volgend op de eerste vergadering worden gehouden. Beslissingen
en/of wijzigingen worden in beide gevallen geacht aanvaard te zijn als ze worden goedgekeurd door 2/3 van de
stemmen van de aanwezige of vertegenwoordigde werkende leden.
  3. Enkel wanneer de statutenwijziging betrekking heeft op het doel waarvoor de vereniging is opgericht, is
vereist dat 2/3 van de werkende leden aanwezig of vertegenwoordigd is en moet een beslissing genomen
worden met een meerderheid van 4/5 van de stemmen van de aanwezige of vertegenwoordigde werkende leden.
  4. De stemming kan gebeuren door afroeping, door handopsteking of via een stembiljet, behalve in geval van
benoeming en beëindiging van bestuurders. Deze stemming gebeurt geheim met een stembiljet.
  5. Bij staking van stemmen wordt het voorstel geacht verworpen te zijn.
  6. De statuten laten toe dat op de Gewone Algemene Vergadering wordt gestemd over andere dan de vermelde
agendapunten, indien minstens 2/3 van de aanwezige of vertegenwoordigde werkende leden hiermee instemt.
  7. Bij gelijkheid van stemmen, dus in een 50/50 situatie, zal de stem van de voorzitter doorslaggevend zijn.
Blanco stemmen en nietige stemmen zijn ongeldig en worden bijgevolg niet meegeteld.
  Artikel 19: Notulen
  1. Er worden notulen van de Algemene Vergadering opgesteld. Ze worden bewaard in een notulenregister dat
ter inzage is van de werkende leden en van belanghebbende derden die hun inzagerecht kunnen uitoefenen in
overeenstemming met de in artikel 9 van het KB van 27 juni 2003 vastgelegde modaliteiten.
  2. Werkende leden die aan- of opmerkingen hebben op de notulen die in het voormelde notulenregister werden
opgenomen, kunnen aan de Raad van Bestuur een verzoek richten tot aanvulling of wijziging en dit per
aangetekend schrijven.
  3. Deze vragen tot correctie worden voorgelegd op de eerste daaropvolgende Raad van Bestuur. De Raad van
Bestuur beslist autonoom over de correcties. Indien er correcties worden doorgevoerd, zal het aangetekend
schrijven en de rectificatie eveneens in het notulenboek worden opgenomen.
  4. Indien er geen correcties worden doorgevoerd, zal het aangetekend schrijven in het notulenboek worden
opgenomen en zal de Raad van Bestuur zijn beslissing om geen correctie door te voeren motiveren.
  Hoofdstuk 5: Bestuur en vertegenwoordiging
  Artikel 20: Samenstelling Raad van Bestuur
  1. De VZW wordt bestuurd door een Raad van Bestuur samengesteld uit minimum drie en maximum tien
bestuurders. De bestuurders worden benoemd door de Algemene Vergadering bij gewone meerderheid van
stemmen van de aanwezige of vertegenwoordigde werkende leden voor een termijn van drie jaar. Hun opdracht
eindigt bij de sluiting van de Gewone Algemene Vergadering. Bestuurders zijn steeds herbenoembaar.
  2. De procedure voor de kandidatuur, verkiezing en benoeming van de bestuursleden wordt opgenomen in het
Huishoudelijk reglement. Ook wat betreft herbenoeming.
  3. De Raad van bestuur duidt onder zijn leden een voorzitter, secretaris en penningmeester aan die de taken
zullen vervullen die horen bij deze functie zoals omschreven in deze statuten en het huishoudelijk reglement.
  4. De bestuurders kunnen te allen tijde ontslagen worden door de Algemene Vergadering die daarover beslist
bij gewone meerderheid van stemmen van de aanwezige of vertegenwoordigde werkende leden. Ieder lid van de
Raad van Bestuur kan zelf ontslag nemen door schriftelijke kennisgeving aan de voorzitter van de Raad van
Bestuur. Een bestuurder is verplicht na zijn ontslag zijn opdracht verder te vervullen totdat redelijkerwijze in zijn
vervanging kan worden voorzien.
  5. De bestuurders oefenen hun mandaat kosteloos uit. De kosten die zij maken in het kader van de uitoefening
van hun bestuursmandaat, in naam en voor rekening van de VZW, worden vergoed, indien deze volgens de
richtlijnen van het huishoudelijk reglement worden voorgelegd en overgemaakt aan de bevoegde partijen. Artikel
21: Raad van Bestuur: vergaderingen, beraadslaging en beslissing
  1. De Raad van Bestuur vergadert op uitnodiging van de voorzitter, alsook binnen de veertien dagen na het
verzoek van minimum twee bestuurders.
  2. De voorzitter zit de vergaderingen van de Raad van Bestuur voor. Bij afwezigheid van de voorzitter, wordt de
vergadering voorgezeten door de oudste in jaren dienst van de aanwezige bestuurders. 3. De vergaderingen
worden gehouden op de zetel van de VZW of in elke andere plaats in België aangewezen in de uitnodiging.
  4. De Raad van Bestuur kan slechts geldig beslissen indien de meerderheid van de bestuurders aanwezig is op
de vergadering. Besluiten worden genomen met een gewone meerderheid van stemmen van de aanwezige
bestuurders.
  5. Bij staking van stemmen is de stem van de voorzitter of, bij diens afwezigheid, die van de bestuurder die de
vergadering voorzit, doorslaggevend.
  6. Er worden notulen van de vergaderingen opgesteld en ondertekend door de voorzitter en de secretaris. Ze
worden bewaard in een notulenregister dat ter inzage is van de werkende leden die hun inzagerecht kunnen
uitoefenen in overeenstemming met de in artikel 9 van het KB van 27 juni 2003 vastgelegde modaliteiten. Ze
worden eveneens aan alle bestuurders bezorgd ten laatste op de volgende vergadering, behoudens bij
overmacht waarbij dit dan zo snel mogelijk dient te gebeuren.
  Artikel 22: Tegenstrijdig belang
  Bij beraadslaging over een punt waarbij een bestuurder een tegenstrijdig belang heeft, maakt de betrokken
bestuurder dit spontaan bekend en mag hij niet deelnemen aan de beraadslaging en de stemming over dat punt.
Artikel 23: Intern Bestuur – Beperkingen

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

5/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

  1. De Raad van Bestuur is bevoegd om alle handelingen van intern bestuur te verrichten die nodig of dienstig
zijn voor de verwezenlijking van het doel van de VZW, met uitzondering van de handelingen waarvoor de
Algemene Vergadering exclusief bevoegd is volgens de VZW-wet of deze statuten.
  2. Onverminderd de verplichtingen die voortvloeien uit collegiaal bestuur, met name overleg en toezicht, kunnen
de bestuurders bestuurstaken onder elkaar verdelen. Zodanige verdeling van taken kan aan derden niet worden
tegengeworpen, zelfs niet als ze openbaar gemaakt is. Niet-naleving kan wel de interne aansprakelijkheid van de
betrokken bestuurder(s) in het gedrang brengen.
  Artikel 24: Externe vertegenwoordigingsmacht
  1. De Raad van Bestuur vertegenwoordigt de VZW als college in alle handelingen in en buiten rechte. De Raad
van Bestuur vertegenwoordigt de VZW door de meerderheid van haar leden.
  2. Onverminderd de algemene vertegenwoordigingsbevoegdheid van de Raad van bestuur als college, wordt de
VZW in en buiten rechte eveneens vertegenwoordigd door de voorzitter.
  3. De Raad van bestuur of de bestuurders die de VZW vertegenwoordigen kunnen gevolmachtigden van de
VZW aanstellen. Alleen bijzondere en beperkte volmachten voor bepaalde of een reeks bepaalde
rechtshandelingen zijn geoorloofd. De gevolmachtigden verbinden de VZW binnen de perken van de hun
verleende volmacht waarvan de grenzen tegenwerpelijk zijn aan derden overeenkomstig wat geldt inzake
lastgeving.
  Artikel 25 : Dagelijks bestuur
  1. De raad van bestuur kan aan één of meerdere van zijn leden of aan een derde, de coördinator van de vzw,
geheel of gedeeltelijk het dagelijks bestuur van de vereniging toevertrouwen.
  2. De raad van bestuur kan bij afzonderlijk besluit het bedrag bepalen beneden welk het dagelijks bestuur
zonder machtiging van de raad van bestuur de vereniging kan verbinden. Dit bedrag wordt bij de oprichting
vastgesteld op 2500 (Tweeduizendvijfhonderd) Euro.
  3. Bij gebreke aan een dergelijke delegatie kunnen de daden van het dagelijks bestuur door twee van de leden
van de raad van bestuur worden gesteld.
  Hoofdstuk 6: Aansprakelijkheid van de bestuurders en dagelijks bestuurder
  Artikel 26: Aansprakelijkheid
  4. De bestuurders en personen belast met het dageljiks bestuur, gaan geen enkele persoonlijke verplichting aan
inzake de verbintenissen die de VZW aangaat.
  5. Tegenover de VZW en tegenover derden is de verantwoordelijkheid van bestuurders beperkt tot de vervulling
van de hun gegeven opdracht overeenkomstig het gemeen recht, het bepaalde in de wet en in de statuten.
  Hoofdstuk 7: Toezicht door een commissaris
  Artikel 27: Commissaris
  1. Zolang de VZW voor het laatst afgesloten boekjaar de drempelbedragen vermeld in artikel 17, §5 van de
 VZW-wet niet overschrijdt, is de VZW niet verplicht een commissaris te benoemen.
  2. Zodra de VZW de drempels overschrijdt, wordt de controle op de financiële toestand, op de jaarrekening en
op de regelmatigheid van de verrichtingen hierin weer te geven, aan een commissaris opgedragen, te benoemen
door de Algemene Vergadering onder de leden van het Instituut der Bedrijfsrevisoren voor een termijn van twee
jaar.
  Hoofdstuk 8: Financiering en boekhouding
  Artikel 28: Financiering
  1. De VZW zal onder meer gefinancierd kunnen worden door sponsorgelden, subsidies, toelagen, giften,
bijdragen, schenkingen, legaten en andere voorzieningen in laatste wilsbeschikkingen en testamenten, gegeven
zowel om de algemene doelstelling van de vereniging te ondersteunen, als ter ondersteuning van een specifiek
project.
  2. Daarnaast kan de VZW fondsen verwerven op elke andere wijze die niet in strijd is met de wet.
  3. De VZW kan zich laten erkennen om fiscale attesten te mogen uitschrijven voor ontvangen giften, evenals
voor eender welke andere inregelstelling tot het bekomen van fondsen en gelden.
  Artikel 29: Boekhouding en rekeningnazichters
  1. Het boekjaar van de VZW loopt van 1 januari tot 31 december van ieder jaar.
  2. De boekhouding wordt gevoerd overeenkomstig het bepaalde in artikel 17 van de VZW-wet en de daarop
toepasselijke uitvoeringsbesluiten.
  3. De Algemene Vergadering benoemt onder de werkende leden één of twee rekeningnazichter(s) die belast
worden met het nazicht van de rekeningen van de VZW vooraleer deze ter goedkeuring aan de Algemene
Vergadering worden voorgelegd. De benoeming geldt voor één jaar en zij zijn herverkiesbaar. De
rekeningnazichter(s) die benoemd worden, dient zijn activiteiten te verrichten voor het kalenderjaar van het jaar
waarin hij wordt benoemd, om verslag uit te brengen aan de Algemene Vergadering die het daaropvolgende jaar
wordt gehouden.
  Hoofdstuk 9: Huishoudelijk reglement
  Artikel 30: Huishoudelijk reglement
  De Raad van Bestuur stelt een Huishoudelijk reglement op die hij nodig acht en nuttig oordeelt. Hij kan er
eventuele wijzigingen aan doorvoeren, maar moet er voor zorgen dat het geen bepalingen mag bevatten strijdig
met deze statuten.
  Hoofdstuk 10: Ontbinding en vereffening Artikel 31: Ontbinding
  1. De Algemene Vergadering zal worden samengeroepen ter bespreking van voorstellen m.b.t. de ontbinding
voorgelegd door de Raad van Bestuur of door minimum 1/5° van alle werkende leden. De samenroeping en de
agendering vinden plaats overeenkomstig artikel 17 en 18 van deze statuten.
  2. De beraadslaging en stemming m.b.t. de ontbinding dienen te gebeuren overeenkomstig artikel 17 en 18 van

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

5/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

deze statuten (bijeenroeping en quorum overeenkomstig doelwijziging). 3. Vanaf de beslissing tot ontbinding
vermeldt de VZW steeds dat zij "VZW in vereffening" is overeenkomstig artikel 23 VZW-wet.
  Artikel 32: Vereffening
  1. De Algemene Vergadering, die rechtsgeldig tot de ontbinding van de VZW besluit, benoemt ten minste twee
vereffenaars, bepaalt hun bevoegdheid en de wijze van vereffening.
  2. Alle beslissingen betreffende de ontbinding, de vereffeningsvoorwaarden, de benoeming en de
ambtsbeëindiging van de vereffenaars, de afsluiting van de vereffening en de bestemming van het actief dienen
te worden neergelegd ter griffie en te worden bekendgemaakt in de Bijlagen bij het Belgisch Staatsblad.
  3. De bestemming van het vermogen moet worden toegekend aan een andere VZW met een gelijkaardig of
verwant doel als de VZW.
  Hoofdstuk 11: Varia
  Artikel 33: Niet voorziene gevallen
  Voor alle elementen die niet uitdrukkelijk geregeld zijn door deze statuten en wel geregeld zijn in de VZW-wet, is
de VZW-wet van toepassing. De nietigheid van een artikel heeft geenszins de nietigheid van de volledige
overeenkomst tot gevolg.
  OVERGANGSBEPALINGEN
  Na de oprichting komen de oprichters voor een eerste maal samen in algemene vergadering ter benoeming van
de raad van bestuur en de bepaling van de functies. Voor een eerste termijn van drie jaar die vervalt bij de
jaarlijkse algemene vergadering van 2017 worden met eenparigheid van stemmen benoemd tot bestuurder:  Dhr.
Olivier Vanhaelen, Arthur Meulemanslaan 10, 3001 Leuven Dhr Vincent Verhaert, Kortakker 42, 3202 Rillaar Dhr.
Gerry Verluyten, Achturenstraat 40, 3010 Leuven Mevr. Christiane Verdonck, Tienbundersweg 23, 3390
Houwaart
  Hun mandaat is onbezoldigd

  De aangestelde bestuurders zijn vervolgens bijeengekomen in raad van bestuur en hebben met eenparigheid
van stemmen aangeduid als - voorzitter:   Dhr Olivier Vanhaelen - secretaris:  Dhr Vincent Verhaert beiden
aanwezig en aanvaardend,  WAARVAN AKTE.
  Gedaan te Houwaart in 6 exemplaren op donderdag 8 mei 2014, waarvan iedere partij verklaart een origineel te
hebben ontvangen en waarvan een exemplaar bestemd is voor de wettelijke registratie en publicatie.

 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

5/
20

14
 - 

An
ne

xe
s 

du
 M

on
ite

ur
 b

el
ge

 


