





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Huis van het Kind Zemst

(afgekort) :

Rechtsvorm : Vereniging zonder winstoogmerk

Zetel : Hoogstraat 69

1980

België

Onderwerp akte : Oprichting

Zemst

Oprichtingsakte Huis van het Kind VZW
 
Artikel  1. De vereniging
Art. 1. Sectie 1. Rechtsvorm: 
De vereniging wordt opgericht als een entiteit met rechtspersoonlijkheid, meer in het bijzonder als een vereniging
zonder winstoogmerk (hierna “VZW” genaamd) op grond van de wet van 27 juni 1921 betreffende de
verenigingen zonder winstoogmerk, de internationale verenigingen zonder winstoogmerk en de stichtingen,
gepubliceerd in het Belgisch Staatsblad van 1 juli 1921 zoals onder meer gewijzigd door de wetten van 2 mei
2002, van 16 januari 2003, van 22 december 2003, van 9 juli 2004 en van 27 december 2004 (hierna genoemd
“V&S-wet”)  en van 20 juli 2006. (programmawet)
Art. 1. Sectie 2. Naam
§1 De VZW draagt de naam “Huis van het kind Zemst”
§2 Deze naam moet voorkomen in alle akten, facturen, aankondigingen, bekendmakingen, brieven, orders, en
andere stukken uitgaande van de vereniging, onmiddellijk voorafgegaan of gevolgd door de woorden “vereniging
zonder winstoogmerk” of door “VZW”, met nauwkeurige aanwijzing van de zetel.
 
Art. 1. Sectie 3. Zetel
De zetel van de VZW is gevestigd in Hoogstraat 69 te 1980 Zemst, gelegen in het gerechtelijk arrondissement
BRUSSEL.
Art. 1. Sectie 4. Duur
De VZW is opgericht voor een onbepaalde duur. Zij kan ten allen tijde ontbonden worden.
Artikel 2. Doeleinden en activiteiten.
De VZW stelt zich tot doel actoren met betrekking tot opvoedings- en gezinsondersteuning in Zemst te activeren,
te bundelen, te coördineren en te versterken om op die manier garant te staan voor de uitbouw van een meer
versterkt, gestroomlijnd, laagdrempelig, vraag gestuurd, participatief en behoefte dekkend aanbod voor alle
gezinnen, met bijzondere aandacht voor de kansengroepen.
Meer concreet is de VZW verantwoordelijk voor het beheer van een door Kind en Gezin erkend
consultatiebureau, plaats waar ouders, andere opvoedingsverantwoordelijken en professionelen terecht kunnen
voor steun, informatie en advies op maat omtrent de ontwikkeling, verzorging en opvoeding van kinderen en
jongeren. Bovendien zal de VZW de motor zijn van innoverende projecten rond opvoedings- en
gezinsondersteuning.
Daarnaast kan de VZW alle activiteiten ontplooien die rechtstreeks of onrechtstreeks bijdragen tot de
verwezenlijking van voormeld ideële niet-winstgevende doelstellingen, met inbegrip van bijkomstige commerciële
en winstgevende activiteiten binnen de grenzen van wat wettelijk is toegelaten en waarvan de opbrengsten te
allen tijde volledig zullen worden bestemd voor de verwezenlijking van de ideële niet-winstgevende

 *14306884*
Neergelegd
29-07-2014

0556923421

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

31
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

doelstellingen.
 
Artikel 3. Lidmaatschap
Art. 3. Sectie 1. Leden
§1. Er zijn minstens (aantal) werkende leden met alle rechten zoals omschreven in de V&S-wet. Iedere
natuurlijke en/of rechtspersoon en /of organisatie kan zich kandidaat stellen als lid op voorwaarde dat deze zich
akkoord verklaart met het visiedocument.
§2. Het OCMW Zemst heeft steeds en te allen tijde recht op minimaal (aantal) vertegenwoordigers, door haar
voorgedragen, die van rechtswege en ten persoonlijke titel als lid van de VZW zullen fungeren.
§3. Het OCMW Zemst zal daartoe de voorzitter en de dienstverantwoordelijke die opvoedings- en
gezinsondersteuning onder zijn of haar bevoegdheid heeft of een afgevaardigde van deze dienst, voordragen.
§4. De raad van bestuur houdt een register bij van de leden, alsook van de beslissingen betreffende toetreding,
ontslag of uitsluiting.
§5. De leden zijn geen lidgeld verschuldigd.
Art. 3. Sectie 2. Toetreding
§1. De kandidaat-leden richten hun kandidaatstelling uitsluitend schriftelijk aan de voorzitter van de raad van
bestuur, met vermelding van naam, voornaam, adres, geboortedatum, nationaliteit en de organisatie door wie
deze desgevallend gemandateerd zijn.
§2. Behoudens wat betreft de leden van rechtswege, die lid worden van de VZW na daartoe te zijn voorgedragen
door het OCMW Zemst, zal de algemene vergadering beslissen over de aanvaarding van de kandidaat als lid op
één vast moment per jaar  waar alle kandidaturen samenkomen. De beslissing wordt genomen met een gewone
meerderheid van stemmen, mits minstens de helft van de algemene vergadering aanwezig of vertegenwoordigd
is.
§3. De algemene vergadering zal uiterlijk drie maanden na dit verzoek een beslissing terzake nemen en
meedelen aan de verzoeker. De beslissing is definitief, en niet voor beroep vatbaar.
Art. 3. Sectie 3. Uittreding.
Leden kunnen zicht op elk ogenblik uit de VZW terugtrekken door een formeel aangetekend schrijven te richten
aan de voorzitter van de raad van bestuur. De uittreding zal 3 maanden na dit schrijven ingaan tenzij het
ledenaantal daardoor minder dan (aantal) zou bedragen. In dit laatste geval zal de uittreding ingaan na de
eerstvolgende nuttige algemene vergadering die in diens vervanging heeft voorzien.
 
 
 
Art. 3. Sectie 4. Uitsluiting.
§1. Als een lid in strijd handelt met de doelstellingen van de VZW, kan diens lidmaatschap, op voorstel van  de
raad van bestuur of op verzoek van minstens 1/5 van alle leden, worden beëindigd door een bijzonder besluit van
de algemene vergadering, waarop minstens twee derde van alle leden aanwezig of vertegenwoordigd is, en
waarbij voor de beslissing een twee derde meerderheid van de stemmen van de aanwezige of
vertegenwoordigde leden vereist is.
§2. Het lid waarvan de beëindiging van het lidmaatschap wordt voorgesteld, heeft het recht gehoord te worden.
Art. 3. Sectie 5. Rechten.
§1. Geen enkel lid kan enige aanspraak laten gelden of uitoefenen op de activa van de VZW op grond van de
enkele hoedanigheid van lid.
§2. Deze uitsluiting van rechten op de activa geldt ten allen tijde: tijdens het lidmaatschap, bij beëindiging van het
lidmaatschap om wat voor reden dan ook, bij ontbinding van de VZW, enz.
Artikel 4. Algemene vergadering.
Art. 4. Sectie 1. Samenstelling
§1. De algemene vergadering bestaat uit alle leden van de vereniging.
§2. Alle leden hebben gelijk stemrecht. Elk lid heeft één stem.
§3. De algemene vergadering bestaat enerzijds uit leden die afgevaardigd zijn door een andere organisatie en
anderzijds uit experten die toetreden door hun persoonlijke expertise.
§4. Het lidmaatschap van de leden van rechtswege eindigt automatisch bij voordracht door het OCMW Zemst
van de opvolger of vervanger van het betrokken lid.
§5. Het lidmaatschap van de overige door een organisatie gemandateerde leden eindigt automatisch van zodra
het betrokken lid geen deel meer uitmaakt van betrokken organisatie, in welk geval deze laatste het recht heeft
overeenkomstig art. 3.  sectie 2. §2. Van de statuten een nieuw-kandidaat lid voor te dragen.
Art. 4. Sectie 2. Waarnemers.
Waarnemers kunnen de algemene vergadering bijwonen en mogen zich, mits toestemming van de voorzitter , tot
de algemene vergadering richten. Waarnemers hebben geen stemrecht.
Art. 4. Sectie 3. Bevoegdheden.
De volgende exclusieve bevoegdheden kunnen uitsluitend door de algemene vergadering uitgeoefend worden:
        
1.      De wijziging van de statuten
2.      De benoeming en afzetting van de bestuurders
3.      De benoeming en de afzetting van de commissaris en het bepalen van diens bezoldiging indien dit het
geval is.
4.      De kwijting van de bestuurders en de commissarissen.
5.      De goedkeuring van de begroting en de rekening.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

31
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

6.      De ontbinding van de vereniging
7.      De uitsluiting van een lid.
8.      De omzetting van de vereniging in een vennootschap met een sociaal oogmerk.
9.      Alsook alle andere gevallen waarin de statuten dat vereisen.
Art. 4. Sectie 4. Vergaderingen.
§1. De algemene vergadering komt minstens één maal per jaar samen, zijnde uiterlijk voor 31 december van elk
jaar voor het goedkeuren van het afgelopen jaar en voor het goedkeuren van de begroting voor het volgend jaar.
§2. De vergadering worden door de voorzitter van de raad van bestuur of door minstens twee bestuurders
bijeengeroepen.
§3. De uitnodiging wordt minstens 14 dagen voorafgaand aan de datum van de algemene vergadering naar alle
leden verstuurd per e-mail en/of per gewone post op het adres dat het lid daartoe laatst heeft opgegeven aan de
secretaris. De oproeping vermeld dag, uur en plaats van de vergadering. Aan de uitnodiging wordt een ontwerp
van agenda toegevoegd, waarbij elk punt dat door minstens twee bestuurders wordt aangebracht of dat door
minstens 1/5 van de leden minstens 20 dagen voor de vergadering aangebracht werd, aan de agenda wordt
toegevoegd.
§4. Buitengewone algemene vergaderingen  kunnen worden samengeroepen door de voorzitter of op verzoek
van minstens twee bestuurders alsook op verzoek van minstens ¼ van alle leden. De uitnodiging wordt minstens
14 dagen voorafgaand aan de datum van de algemene vergadering naar alle leden verstuurd per e-mail of per
gewone post op het nummer of adres dat het lid daartoe laatst heeft opgegeven.
§5. De algemene vergadering wordt voorgezeten door de voorzitter van de raad van bestuur, of bij zijn/haar
afwezigheid, door de oudste van de aanwezige bestuurders.
§6. De algemene vergadering kan enkel geldige besluiten nemen omtrent punten die uitdrukkelijk op de agenda
staan.
§7. Om op een geldige manier te beraadslagen moet minstens ½  van de leden aanwezig of vertegenwoordigd
zijn. Beslissingen worden genomen bij gewone meerderheid van de stemmen van de aanwezige of
vertegenwoordigde leden, behalve wanneer de V&S-wet of de statuten dit anders voorzien.
De wijziging van de statuten vereist een beraadslaging in een vergadering die voldoet aan een quorum van 2/3
leden dat aanwezig zijn of vertegenwoordigd is. Ingeval op de eerste vergadering minder dan 2/3 van de leden
aanwezig of vertegenwoordigd zijn, kan een tweede vergadering worden bijeengeroepen die geldig kan
beraadslagen en besluiten alsook de wijzigingen aannemen met de meerderheden hierna bepaald, ongeacht het
aantal aanwezige of vertegenwoordigde leden. De tweede vergadering mag niet binnen 15 dagen volgende op de
eerste vergadering worden gehouden. De beslissing wordt geacht aanvaard te zijn indien ze wordt goedgekeurd
door 2/3 van de stemmen van de aanwezige of vertegenwoordigde leden. Enkel wanneer de statutenwijziging
betrekking heeft op het doel of de doeleinden waarvoor de vereniging is opgericht, vereist ze een meerderheid
van 4/5 van de stemmen van de aanwezige of vertegenwoordigde leden.
§8. Bij staking van stemmen zal de stem van de voorzitter van de vereniging doorslaggevend zijn.
§9. Leden die niet op de vergadering aanwezig kunnen zijn, kunnen door andere leden worden
vertegenwoordigd. Elk lid kan maximum één volmacht dragen.
§10. De stemming kan gebeuren door afroeping, door handopsteking of, indien gevraagd door minstens ½ van
de leden die aanwezig zijn of vertegenwoordigd zijn, door geheime stemming.
§11. Van elke algemene vergadering worden er notulen opgesteld en ondertekend door de voorzitter en de
secretaris. Deze worden aan alle leden bezorgd, uiterlijk tegen de bijeenroeping voor de volgende vergadering.
De notulen worden ook bewaard en moet ter inzage zijn van de leden die hun inzagerecht zullen uitoefenen
overeenkomstig de in art. 9 van KB van 26/06/2003 vastgelegde modaliteiten. Derden krijgen kennis van de
beslissingen van de algemene vergadering op de bij wet voorziene wijze.
Art. 5. Bestuur en vertegenwoordiging.
Art. 5. Sectie 1. Samenstelling Raad van Bestuur
§1. De VZW wordt bestuurd door een Raad van Bestuur samengesteld uit ten minste 3 bestuurders, uit haar
leden gekozen.
§2. De bestuurders worden benoemd door de algemene vergadering, bij gewone meerderheid van stemmen van
de aanwezige of vertegenwoordigde leden. Ze worden benoemd voor een termijn van 1 jaar. Hun opdracht
eindigt bij de sluiting van de jaarvergadering. Bestuurders zijn herbenoembaar.
§3. De raad van bestuur verkiest onder zijn leden een voorzitter, ondervoorzitter, secretaris en penningmeester
die de taken zullen vervullen die horen bij deze functies zoals omschreven in deze statuten en ter gelegenheid
van hun verkiezing.
§4. De bestuurders kunnen te allen tijde worden ontslagen door de algemene vergadering die daarover beslist bij
gewone meerderheid van de stemmen van de aanwezige of vertegenwoordigde leden. Ieder lid van de raad van
bestuur kan zelf ook ontslag nemen door aangetekend schrijven aan de voorzitter van de raad van bestuur. Een
bestuurder is verplicht na zijn ontslag zijn opdracht verder te vervullen totdat redelijkerwijze in zijn vervanging kan
worden voorzien.
§5. Indien het mandaat van bestuurder voortijdig eindigt door overlijden, vrijwillig ontslag of afzetting, wordt door
de algemene vergadering in de vervanging van deze bestuurder voorzien voor de rest van de termijn. Tot zolang
in de vervanging hiervan niet is voorzien, oefenen de overige bestuurders de volledige bevoegdheden van de
raad van bestuur uit.
§6.De bestuurders oefenen hun mandaat kosteloos uit.
Art. 5. Sectie 2. De Raad van bestuur: vergadering, beraadslaging en beslissing.
§1. De raad van bestuur vergadert na oproeping door de voorzitter zo dikwijls als het belang van de VZW het
vereist, alsook binnen veertien dagen na een daartoe strekkend verzoek van twee bestuurders.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

31
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

§2. De raad van bestuur wordt voorgezeten door de voorzitter of, bij zijn/haar afwezigheid, door de
ondervoorzitter.
§3. De raad van bestuur kan slechts beraadslagingen en besluiten, wanneer ten minste de helft van zijn leden
aanwezig of vertegenwoordigd is op de vergadering. De besluiten worden genomen bij eenvoudige meerderheid
van stemmen van de aanwezige of vertegenwoordigde leden. Iedere bestuurder beschikt over één stem. Een
bestuurder mag zich door een andere bestuurder laten vertegenwoordigen mits schriftelijke volmacht. Een
bestuurder mag slechts over één volmacht beschikken.
§4. Bij staking van stemmen, heeft de voorzitter of de bestuurder die de vergadering voorzit, doorslaggevende
stem.
§5. Er worden notulen opgesteld en ondertekend door de voorzitter en de secretaris. Deze worden aan de
bestuurders bezorgd, uiterlijk één maand na de vergadering. Ze worden bewaard en liggen ter inzage van de
leden die hun inzagerecht zullen uitoefenen overeenkomstig de in art. 9 van het koninklijk besluit van 26 juni
2003 vastgelegde modaliteiten.
§6. In uitzonderlijke gevallen, wanneer de dringende noodzakelijkheid en het belang van de VZW dit vereist,
kunnen de besluiten van de raad van bestuur worden genomen bij éénparig schriftelijk akkoord van de
bestuurders. Daartoe is vereist dat er vooraf een unaniem akkoord is onder de bestuurders om tot schriftelijke
besluitvorming over te gaan. Schriftelijke besluitvorming veronderstelt in elk geval dat er een beraadslaging
plaatsvond per e-mail, video- of telefoon- conferentie.
Art. 5. Sectie 3. Tegenstrijdig belang.
Indien een bestuurder, rechtstreeks of onrechtstreeks, een belang van vermogensrechtelijke aard heeft dat
strijdig is met een beslissing of een verrichting die tot de bevoegdheid behoort van de raad van bestuur, moet hij
dit meedelen aan de andere bestuurders voor dat de raad van bestuur een besluit neemt. De bestuurder met het
tegenstrijdig belang, verwijdert zich uit de vergadering en onthoudt zicht van de beraadslaging en de stemming
over de aangelegenheid waarop het betrekking heeft. Voormelde procedure is niet van toepasselijk op
gebruikelijke verrichtingen die plaatshebben onder de voorwaarden en tegen de zekerheden die op de markt
gewoonlijk gelden voor soortgelijke verrichtingen.
Art. 5. Sectie 4. Intern bestuur – beperkingen.
De raad van bestuur is bevoegd voor alle handelingen van intern bestuur te verrichten die nodig of dienstig zijn
tot verwezenlijking van het doel van de VZW, met uitzondering van die handelingen waarvoor volgens art. 4 van
V&S-wet de algemene vergadering exclusief bevoegd is.
Art. 5. Sectie 5. Externe vertegenwoordigingsmacht.
§1. De raad van bestuur vertegenwoordigt als college de VZW in alle handelingen in en buiten rechte. Hij
vertegenwoordigt de vereniging door de meerderheid van zijn leden.
§2. Onverminderd de algemene vertegenwoordigingsbevoegdheid van de raad van bestuur als college,  wordt de
VZW in en buiten rechte eveneens vertegenwoordigt door twee bestuurders die gezamenlijk handelen.
§3. De raad van bestuur of de bestuurders die de VZW vertegenwoordigen kunnen gevolmachtigden van de VZW
aanstellen. Alleen bijzondere en beperkte volmachten voor bepaalde of een reeks bepaalde rechtshandelingen
zijn geoorloofd. De gevolmachtigden verbinden de VZW binnen de perken van de hun verleende volmacht
waarvan de grenzen wel tegenwerpelijk zijn aan derden overeenkomstig wat geldt inzake lastgeving.
Art. 5. Sectie 6. Bekendmakingsvereisten.
De benoeming van de leden van de raad van bestuur en van de personen gemachtigd om de VZW te
vertegenwoordigen en hun ambtsbeëindiging wordt openbaar gemaakt door neerlegging in het
verenigingsdossier ter griffie van de rechtbank van koophandel, en door publicatie van een uittreksel in de
Bijlagen bij het Belgisch Staatsblad. Uit de stukken moet in ieder geval blijken of de personen die de VZW
vertegenwoordigen, de VZW ieder afzonderlijk, gezamenlijk, dan wel als college verbinden alsook de omvang
van hun bevoegdheden.
Art. 6. Ontbinding.
§1. De algemene vergadering zal worden samengeroepen ter bespreking van voorstellen met betrekking tot de
ontbinding voorgelegd door de raad van bestuur of door minimum 1/5 van alle leden.
De beraadslaging en beslissing over de ontbinding respecteert het quorum en de meerderheid vereist voor een
doelwijziging. Vanaf de beslissing tot ontbinding vermeldt de VZW steeds dat zij “VZW in vereffening” is
overeenkomstig artikel 23 V&S-wet.
§2. Ingeval het voorstel tot ontbinding wordt goedgekeurd, benoemt de algemene vergadering één vereffenaar
waarvan zij de opdracht zullen omschrijven.
§3. Ingeval van ontbinding en vereffening, beslist de raad van bestuur over de bestemming van het vermogen
van de VZW dat moet worden toegekend aan een andere vereniging zonder winstoogmerk met een gelijkaardig
of verwant doel, werkzaam in België.
§4. Alle beslissingen betreffende de ontbinding, de vereffeningsvoorwaarden, de benoeming en de
ambtsbeëindiging van de vereffenaars, de afsluiting van de vereffening en de bestemming van het actief worden
neergelegd ter griffie en bekendgemaakt in de Bijlagen bij het Belgisch Staatsblad overeenkomstig het bepaalde
in art. 23 en 26 novies van de V&S-wet en de uitvoeringsbesluiten daaromtrent.
 
Gedaan te Zemst op 01 juli 2014
In twee originele exemplaren conform art. 2, laatste lid V&S-wet.
Door volgende stichters: (toevoegen van naam, voornaam, woonplaats van iedere stichter, of ingeval het een
rechtspersoon betreft: de naam, de rechtsvorm en het adres van de zetel, conform art. 2,1° V&S-wet + de
handtekeningen.)
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

31
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Benoeming van de eerste bestuurders (aangesteld door de algemene vergadering)
 
De verkiezing van de eerste functies: (voorzitter, ondervoorzitter, secretaris en penningmeester).
De nodige openbaarmakingen: verenigingsdossier en Belgisch Staatsblad conform het K.B. van 26 juni 2003 op
de openbaarmaking van akten en stukken van verenigingen zonder winstoogmerk en van private stichtingen.
B.S. 26 juni 2003 vierde editie.
 
 
Erik Moens                                                                                       Luc Deheyder
Zemst                                                                                                Zemst
 
 
 
 
 
Greta De Grave                                                                                Conny Van Driessche
Zemst                                                                                                Zemst
 
 
 
 
 
Kristin De Ridder                                                                             Ilse Elshout
Mechelen                                                                                          Zemst
 
 
 
 
 
Rudy Vertongen                                                                               Mieke De Strooper
Zemst                                                                                                Mechelen
 
 
Algemene vergadering bestaat uit volgende leden (met stemrecht):
 Erik Moens (voorzitter OCMW Zemst)
 Luc Deheyder (OCMW Zemst)
 Greta De Grave ( OCMW Zemst)
 Conny Van Driessche (OCMW Zemst)
 Kristin De Ridder ( OCMW Zemst)
 Ilse Elshout (OCMW Zemst)
 Rudy Vertongen (afgevaardigde gezinsbonden)
 Mieke De Strooper (Villa Clementina)
 
Algemene vergadering bestaat uit volgende “deskundige waarnemers” zonder stemrecht:
 Nancy Bongo (Kind en Gezin)
 
Raad van Bestuur bestaat uit:
 Erik Moens (voorzitter OCMW Zemst)
 Kristin De Ridder ( OCMW Zemst)
 Ilse Elshout (OCMW Zemst)
 

Visiedocument - Huis van het Kind Zemst
 
Inleiding
Het OCMW van Zemst wil de rol van organisator van het Huis van het Kind in Zemst op zich nemen.  In 2014
stelt het OCMW een woning ter beschikking voor dit project. De woning zal zeker volgende initiatieven
huisvesten: het consultatiebureau van Kind en Gezin, de kinderopvangdienst van het OCMW, het lokaal loket
kinderopvang en de dienst Huis van het Kind.
Naast de fysieke aanwezigheid van een aantal diensten zal het Huis van het Kind voornamelijk bestaan uit een
samenwerkingsverband met verschillende lokale partners die zich dagelijks inzetten ter ondersteuning van
aanstaande gezinnen of gezinnen met kinderen.
Alle organisaties die zich kunnen vinden in de missie en doelstellingen van het Huis van het Kind worden
uitgenodigd om mee te werken aan een stevig netwerk/vangnet voor toekomstige ouders, ouders en kinderen.
 
Missie
Het Huis van het Kind moet uitgebouwd worden tot een huis voor alle gezinnen en toekomstige gezinnen van
onze gemeente. Het moet een plaats worden waar zij hun vragen kunnen stellen, hun bezorgdheden kunnen

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

31
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

uiten, hun hart kunnen luchten en problemen kunnen signaleren.
Het Huis van het Kind stelt geen hulpverlening voorop maar verschillende vormen van samenwerking:
-          In eerste instantie staan we stil bij de samenwerking tussen de ouder en de medewerkers van het Huis
van het Kind. Elk kind, elke ouder en elke omgeving maakt een vraag of een opvoedsituatie uniek. Het is een
persoonlijke zoektocht naar een geschikte aanpak, een bepaalde organisatie, een gepaste activiteit of soms
gewoon naar een luisterend oor. Vanuit het Huis van het Kind hebben wij niet alle kennis in pacht. Wij hebben
wel de intentie om op een laagdrempelige manier samen met de ouders of het kind te gaan zoeken naar die
informatie die aansluit bij hun vraag. Even samen op weg, samen dragen.
-          Daarnaast bestaat het Huis van het Kind uit een samenwerkingsverband tussen verschillende lokale
partners in opvoedingsondersteuning. Een goede samenwerking tussen de verschillende partners zorgt er niet
alleen voor dat we hiaten en overlappingen kunnen wegwerken, het zorgt er ook voor dat we onze expertise
kunnen uitwisselen. We leren mekaar kennen, kunnen mekaars activiteiten promoten, kunnen sneller
doorverwijzen en kunnen mekaar op te hoogte houden van nieuwtjes binnen de sector. Dit alles zorgt ervoor dat
we ouders sneller en efficiënter kunnen begeleiden in hun vragen.
-          Ook op beleidsniveau is samenwerking cruciaal. Het Huis van het Kind wil zich profileren als een
laagdrempelige, veilige plaats waar ouders gemakkelijk terecht kunnen met al hun vragen of bezorgheden. Dit
houdt in dat het Huis van het Kind inherent de verplichting heeft om een signaalfunctie op te nemen naar de
lokale overheid.
Via een aanbod van activiteiten, informatie, doorverwijzing en ondersteuning willen we de gezinnen en
toekomstige ouders van Zemst ondersteunen. Hierbij willen we extra zorg besteden aan de maatschappelijk
kwetsbare gezinnen en kinderen van onze gemeente.
Doelstellingen
Het Huis van het Kind moet een vaste waarde worden binnen Zemst. Het moet een herkenbare en
laagdrempelige locatie zijn die gemakkelijk bereikbaar is voor ouders.Het Huis van het Kind moet voor de ouders
en de professionelen een plaats zijn waar ze gemakkelijk informatie kunnen verkrijgen. Het Huis van het Kind wil
investeren in onthaal. Ouders en professionelen moeten op een vrijblijvende en verwelkomende manier
ontvangen en beluisterd worden.Een sterk partnerschap met het consultatiebureau van Zemst is belangrijk bij de
uitbouw van het Huis van het Kind. Hun prenatale en perinatale kennis, hun groot bereik van de gezinnen en hun
bereikbaarheid van maatschappelijk kwetsbare gezinnen maakt hen tot een belangrijke partner. Lokale en
bovenlokale actoren zijn belangrijke partners in de uitbouw, de ontwikkeling en de sturing van het netwerk van
het Huis van het Kind. Het Huis van het Kind vereist teamwork en netwerking. Het aanbod van het Huis van het
Kind wordt gerealiseerd in nauwe samenwerking met de partners die zowel medisch, psychosociaal als
opvoedkundig georiënteerd zijn. Het Huis van het Kind bouwt een netwerk uit van ondersteunende diensten op
het vlak van gezondheid, ontwikkeling, opvoeding en onderwijs.  Het Huis van het Kind wil investeren in
‘ontmoeting’ tussen ouders. Via het aanbieden van activiteiten wil het Huis van het Kind ouders de mogelijkheid
geven om met mekaar in gesprek te gaan rond bepaalde thema’s van opvoeding. Het Huis van het Kind wordt
mee gedragen door een enthousiaste groep van vrijwilligers die zich mee inzetten voor de gezinnen en kinderen
binnen onze gemeente.De doelgroep van het Huis van het Kind zijn aanstaande gezinnen of gezinnen met
kinderen tot 24 jaar. (eerste 2 jaar te bespreken?)Het Huis van het Kind wil een inclusief en integraal beleid
uitwerken ter bestrijding van kinderarmoede.
 
Deze doelstellingen worden uitgewerkt in concrete actiepunten.
 
 
 
Taken
-          Onthaal:  Ouders  en professionals worden ontvangen op een vrijblijvende, verwelkomende manier. Ze
kunnen er terecht met vragen die te maken hebben met de opvoeding van kinderen en de context waarbinnen de
opvoeding plaats vindt. De onthaalmedewerker luistert naar de vragen en naar het verhaal van
opvoedingsverantwoordelijken en verwijst hen indien nodig gericht door naar partnerorganisaties.
-          Medische, psychosociale en pedagogische consultatie: Dit is een gratis, preventief onderzoek van
jonge kinderen dat door een regioverpleegkundige van K&G en een arts gebeurt. De vrijwilligers staan in voor het
goede verloop van het onthaal. Ze stellen de ouders op hun gemak, wegen en meten de kinderen en zien er op
toe dat het bezoek aan de regioverpleegkundige en de dokter ordelijk en vlot verloopt. De verpleegkundige
bespreekt samen met de ouders de verzorging, voeding, veiligheid en opvoeding van het jonge kind. De arts
dient het vaccin toe en onderzoekt de groei en de ontwikkeling van het kind.
-          Pedagogisch consult en/of individuele ondersteuning: Wanneer ouders met jonge kinderen een
specifieke vraag hebben of wat meer ondersteuning nodig hebben dan kunnen de pedagogische consulenten
van Kind & Gezin kortdurend opvoedingsadvies geven. Andere partners zoals bijvoorbeeld CKG, de
Opvoedingswinkel, CGG kunnen een langer durende begeleiding opstarten.
-          Ontmoeting: Het Huis van het Kind wil een plaats van ontmoeting zijn. De wachtruimte van het
consultatiebureau is ruim en bevat heel wat informatie, speelgoed voor de kinderen en verzorgingsmateriaal.
Deze ruimte creëert een veilige sfeer voor de ouders om met elkaar in contact te treden, ervaringen uit te
wisselen en van elkaar te leren. De kinderen kunnen er vrijuit spelen en boekjes lezen. De ontmoetingsruimte
wordt gecoördineerd door een vrijwilliger.
-          Groepswerking: De groepsactiviteiten kunnen aangeboden worden onder verschillende vormen. Dit kan
een workshop zijn voor ouders, een uitstap maar ook een algemene vorming. Alle groepsactiviteiten zullen
uitgebouwd worden rond een bepaald opvoedthema en worden professioneel begeleid. Bij elke groepswerking

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

31
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

staan we stil bij ‘ontmoeting’ tussen ouders en proberen we dit te stimuleren.
-          Digitaal bundelen aanbod van Zemst: Het Huis van het Kind wil een digitale inventarisatie maken van
het gezinsondersteunend aanbod in Zemst. Dit aanbod kan onderverdeeld worden in verschillende functies
bijvoorbeeld advies (opvoedingswinkel, JAC, Kind&Gezin), groepsaanbod, huiswerkbegeleiding,
kinderopvang(lokaal loket kinderopvang), info over speelpleinwerking, zwangerschapsbegeleiding, ondersteuning
aan huis, oudergoepen, prenatale consultaties, postnatale consultaties,…
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

31
/0

7/
20

14
 - 

An
ne

xe
s 

du
 M

on
ite

ur
 b

el
ge

 


