





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : De Bleidenhoek

(afgekort) :

Rechtsvorm : Vereniging zonder winstoogmerk

Zetel : Kraanstraat 62

2570

België

Onderwerp akte : Oprichting

Duffel

 OPRICHTINGSAKTE DE BLEIDENHOEK VZW

Op heden 16 november 2014 zijn de partijen:

1.      de heer De Roy Jan wonende te 2860 Sint-Katelijne-Waver, Mechelsesteenweg 224
2.      mevrouw Gysemans Kristiane wonende te 2860 Sint-Katelijne-Waver, Mechelsesteenweg 224
3.      de heer De Roy Wim wonende te 2800 Mechelen, Milsenstraat 7
4.      mevrouw De Roy Eline wonende te 2860 Sint-Katelijne-Waver, Mechelsesteenweg 224
 
overeengekomen een vereniging zonder winstoogmerk op te richten.

HOOFDSTUK I – NAAM, ZETEL, DUUR, DOEL
 
Art. 1 Naam, zetel en duur
De vereniging draagt de naam “De Bleidenhoek”.
Deze naam moet voorkomen in alle akten, facturen, aankondigingen, bekendmakingen, brieven, orders en
andere stukken uitgaande van de vereniging, onmiddellijk voorafgegaan of gevolgd door de woorden “vereniging
zonder winstoogmerk” of de afkortingen “V.Z.W.” of “vzw”, met nauwkeurige aanwijzing van de zetel van de
vereniging en onder toevoeging van de afkorting “RPR”, gevolgd door de vermelding van de zetel van de
rechtbank van koophandel in welk rechtsgebied de vereniging haar zetel heeft, en het inschrijvingsnummer.
 
De zetel van de vereniging is gevestigd te 2570 Duffel, Kraanstraat 62.
De zetel kan verplaatst worden naar elke andere plaats in België, zonder dat hiertoe een statutenwijziging vereist
is, door een beslissing van de zaakvoerder.
Elke verplaatsing van de zetel van de vereniging zal bekendgemaakt worden in de bijlagen bij het Belgisch
Staatsblad.
 
De vereniging is opgericht voor onbepaalde tijd, doch kan evenwel ten allen tijde ontbonden worden.
 
Art. 2 Doel
De vereniging heeft tot doel aan haar leden vorming en bijstand te verlenen op het gebied van fauna en flora en
de voortplanting en instandhouding daarvan in de ruimste zin. Ze heeft tot doel de brede bevolking op een
educatieve wijze in contact te brengen met de hedendaagse land- en tuinbouw, maar ook oude gebruiken en
technieken. Ze kan activiteiten organiseren met het oog op het in stand houden en verfraaien van het domein De
Bleidenhoek. De vereniging kan eveneens onderzoek doen en eventuele lezingen en cursussen houden om haar
leden te onderrichten.

 *14313389*
Neergelegd
24-12-2014

0507757089

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/1

2/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De vereniging kan eveneens overgaan tot het oprichten van, het op enigerlei wijze deelnemen in, het besturen
van en het toezicht houden op ondernemingen en vennootschappen.
 
Zij mag eveneens alle activiteiten ondernemen die dit doel bevorderen. Zij kan in die zin ook, doch slechts op
bijkomstige wijze, handelsdaden stellen, in zoverre dat de opbrengst hiervan uitsluitend besteed wordt aan het
realiseren van het maatschappelijk doel. De vereniging mag voor eigen rekening of voor rekening van derden
financiële verrichtingen stellen, alsmede alle roerende en onroerende verrichtingen die rechtstreeks of
onrechtreeks, geheel of gedeeltelijk, zouden kunnen verband houden met de verwezenlijking van haar doel of de
uitbreiding ervan kunnen bevorderen of vergemakkelijken.
 
HOOFDSTUK II – LEDEN
 
Art. 3 Categorieën
De vereniging bestaat uit effectieve en toegetreden leden.
 
Art. 4 Effectieve leden
Het minimum aantal effectieve leden mag niet minder bedragen dan drie en moet steeds groter zijn dan het
aantal bestuurders.
De algeheelheid van de rechten verbonden aan het lidmaatschap, inbegrepen het stemrecht op de algemene
vergadering, komt uitsluitend toe aan de effectieve leden.
 
Als effectief lid kan tot de vereniging toetreden ieder natuurlijk persoon of rechtspersoon. De aanvraag tot
toetredeing als effectief lid dient te geschieden aan de raad van bestuur. Over de aanvaarding van de effectieve
leden wordt beslist door de raad van bestuur zonder dat deze zijn beslissing met redenen moet omkleden.
 
Art. 5 Toegetreden leden
De toegetreden leden zijn diegenen die de vereniging wensen te helpen om haar doel te verwezenlijken o.a. door
actief deel te nemen aan de activiteiten van de vereniging. De toegetreden leden dienen hun aanvraag in bij de
vereniging en worden aangenomen bij beslissing van de raad van bestuur in de hoedanigheid van ereleden,
steunende leden of beschermende leden. De toegetreden leden hebben geen stemrecht op de Algemene
Vergadering. De toetredingsvoorwaarden, evenals de rechten en plichten, kunnen door de raad van bestuur
worden vastgelegd in het reglement van inwendige orde.
 
Art. 6 Verplichtingen van de leden
De effectieve en toegetreden leden betalen een jaarlijkse bijdrage. Het bedrag hievan wordt bepaald door de
Algemene Vergadering. Het kan zijn dat de effectieve leden vrijwillig een hogere bijdrage betalen dan de
toegetreden leden. Wanneer de raad van bestuur een jaarlijkse bijdrageplicht oplegt, wordt een kandidaat-
effectief lid of een kandidaat-toegetreden lid slechts lid nadat het lidgeld integraal werd betaald. 
 
De leden van de vereniging zijn tevens verplicht:
-          de statuten en het reglement van inwendige orde van de vereniging alsook de besluiten van haar organen
na te leven,
-          actief deel te nemen aan de activiteiten ingericht door de vereniging,
-          de belangen van de vereniging of een van haar organen te eerbiedigen.
 
Art. 7 Uittreding - ontslag
Zowel de effectieve als toegetreden leden kunnen op ieder ogenblik ontslag nemen uit de vereniging door het
indienen van hun ontslag gericht aan de raad van bestuur.
De uitsluiting van een effectief lid kan slechts worden uitgesproken door de Algemene Vergadering met een
meerderheid van 2/3 van de aanwezige en vertegenwoordigde effectieve leden, behoudens het effectief lid
omtrent wie gestemd wordt.
De uitsluiting van een toegetreden lid wordt uitgesproken door de raad van bestuur bij gewone meerderheid van
de aanwezige stemmen.
De raad van bestuur kan effectieve leden die zich aan een zware overtreding schuldig hebben gemaakt schorsen
tot aan de beslissing van de Algemene Vergadering.
Worden geacht ontslagnemend te zijn, de effectieve leden die de door hen verschuldigde bijdrage niet hebben
betaald na aanmaning tot betalen binnen de termijn die door de raad van bestuur is bepaald. Een lid is tevens
ontslagnemend wanneer het door zijn gedragingen hiertoe aanleiding heeft gegeven.
In dit geval bezit de raad van bestuur uitsluitend en soeverein de bevoegdheid om over deze maatregel te
beslissen.
 
Art. 8 Afstand van rechten
Het lid dat ontslag heeft genomen of uitgsloten werd, heeft niet het minste recht op het maatschappelijke bezit en
kan de terugbetaling niet eisen van de bijdrage die het heeft gestort. Een ontslagnemend of uitgesloten lid of de
rechthebbenden van een overleden lid, kunnen geen inzage vorderen van de rekeningen van de verenigin noch
zegels laten leggen of een boedelbeschrijving vorderen.
 
HOOFDSTUK III – BESTUUR EN VERTEGENWOORDIGING

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/1

2/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Art. 9 Samenstelling, benoeming en beëindiging
De vereniging wordt beheerd door een raad van bestuur bestaande uit tenminste drie leden en maximum tien
leden, gekozen door de algemene vergadering onder de effectieve leden, voor een duur van maximum zes jaar.
Als slechts drie personen effectief lid zijn van de vereniging, bestaat de raad van bestuur uit twee personen. Het
aantal bestuurders moet steeds kleiner zijn dan het aantal personen dat effectief lid is van de vereniging.
Uittredende bestuurders kunnen zich herkiesbaar stellen.
 
Enkel effectieve leden kunnen zich kandidaat stellen voor een mandaat als bestuurder door middel van een
aanvraag gericht aan de voorzitter van de raad van bestuur, uiterlijk 15 dagen voor de Algemene Vergadering die
bijeengeroepen wordt met het oog op de benoeming van bestuurders.
 
De Algemene Vergadering kan ten allen tijde een einde stellen aan hun mandaat. Deze beslist daarover bij 3/4de
meerderheid van de stemmen van de aanwezige en vertegenwoordigde effectieve leden. Ieder lid van de Raad
van Bestuur kan zelf ook ontslag nemen door (schriftelijke) kennisgeving aan de Voorzitter van de Raad van
Bestuur. Een ontslagnemende bestuurder zal slechts verplicht zijn zijn opdracht te blijven vervullen todat
redelijkerwijze in zijn vervanging kan worden voorzien, indien het aantal overblijvende bestuurders ten gevolge
van bedoeld ontslag zou dalen beneden het statutaire minimum.
 
Art. 10 Mandaatverdeling
De raad van bestuur kiest onder zijn leden een voorzitter en een secretaris, eventueel een ondervoorzitter en een
penningmeester. Ingeval de voorzitter verhinderd is, wordt zijn taak waargenomen door de ondervoorzitter of
door de oudste der aanwezige bestuurder.
 
Art. 11 Vergadering, beraadslaging, beslissing
De raad van bestuur vergadert op voorstel van de voorzitter van de raad van bestuur telkens als de belangen van
de vereniging zulks vereisen of op aanvraag van drie bestuurders gericht aan de voorzitter. De raad van bestuur
beslist bij gewone meerderheid van stemmen maar kan slechts dan geldig beraadslagen wanneer tenminste de
helft aanwezig is. Bij staking van stemmen is de stem van de voorzitter beslissend.
 
Art. 12 Bevoegdheden
 
De raad van bestuur bezit de meest uitgebreide macht inzake het beheren van de belangen van de vereniging.
Alles wat door onderhavige statuten of door de wet niet uitdrukkelijk aan de Algemene Vergadering is
voorbehouden valt onder zijn bevoegdheid.
 
De leden van de raad van bestuur nemen geen persoonlijke verplichtingen ten opzichte van de verbintenissen
van de vereniging; zij zijn enkel verantwoordelijk voor de uitoefening van hun mandaat.
 
Het mandaat van bestuurder is onbezoldigd.
 
Alle akten die de vereniging verbinden, worden behoudens bijzondere delegatie door de raad van bestuur, in
naam van de vereniging geldig ondertekend door de voorzitter. De voorzitter kan zijn bevoegdheden delegeren.
De raad van bestuur is bevoegd om op een voor alle leden bindende wijze een reglement van inwendige orde op
te stellen en eventueel aan te vullen of te wijzigen. Dit reglement is niet aan bijzondere publicatievoorschriften
onderworpen maar is ter inzage van alle leden op de zetel van de vereniging.
 
HOOFDSTUK IV – ALGEMENE VERGADERING
 
Art. 13 Samenstelling - Stemrecht
De Algemene Vergadering is samengesteld uit alle effectieve leden. Zij hebben elk één stem. Leden die belet zijn
mogen zich laten vertegenwoordigen door een ander lid. Ieder effectief lid kan slechts één enkel ander lid
vertegenwoordigen. De lasthebber moet een geschreven volmacht voorleggen om bij het begin van de
vergadering aan de voorzitter overhandigd te worden.
Bij staking van stemmen is de stem van de voorzitter beslissend.
 
De toegetreden leden kunnen op verzoek van de raad van bestuur deelnemen aan de Algemene Vergadering
maar deze hebben echter geen stemrecht.
 
Art. 14 Jaarlijkse Algemene Vergadering
De Algemene Vergadering wordt door de zorgen van de raad van bestuur ieder jaar bijeengeroepen bij gewone
brief of email, acht kalenderdagen voor de vergadering, in de loop van de maand juni. De Algemene Vergadering
wordt voorgezeten door de voorzitter van de raad van bestuur of bij ontstentenis zijn vervanger.
De agenda wordt vermeld in het oproepingsbericht, waaronder
-          verslag over de bedrijvigheid gedurende het verlopen jaar
-          goedkeuring van de jaarrekening en de begroting
 
Art. 15 Quorum en stemming

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/1

2/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

In de Algemene Vergadering hebben alle effectieve leden een gelijk stemrecht. De besluiten worden genomen bij
eenvoudige meerderheid van stemmen van de tegenwoordige of vertegenwoordigde effectieve leden, behoudens
andersluidende bepaling in de wet of in onderhavige statuten.
 
HOOFDSTUK V – JAARREKENING

Art. 16 Boekjaar
Het maatschappelijk jaar begint op 1 januari en eindigt op 31 december.
Het eerste maatschappelijk jaar loopt uitzonderlijk tot 31 december 2015.
 
Art. 17 Jaarrekening en begroting
Op het einde van elk boekjaar zullen de rekeningen worden afgesloten en de raad van bestuur zal de
jaarrekening en de begroting opmaken. De jaarrekening en de begroting zullen onderworpen worden aan de
goedkeuring van de gewone Algemene Vergadering.
 
Art. 18 Ontbinding - vereffening
De vereniging wordt niet ontbonden door het overlijden of het uittreden van een lid, in zover het aantal effectieve
leden daardoor niet minder dan drie bedraagt.
De vereniging kan voor het verstrijken van haar duur ontbonden worden door een besluit van de Algemene
Vergadering.
In geval an vrijwillige ontbinding, worden door de Algemene Vergadering en bij gebreke daarvan, door de
rechtbank, een of meer vereffnaars benoemd, hun bevoegdheid bepaald en de wijze van vereffening der
schulden en van de tegeldemaking der goederen vastgesteld.
 
In geval van ontbinding zal het actief, na aanzuivering der schulden, overgedragen worden aan de vereniging,
stichting of instituut die hetzelfde doel als de heden opgerichte vereniging nastreeft. Indien er verschillende
dergelijke instellingen zijn, zal de Algemene Vergadering een keuze maken, of naar haar goedvinden de
goederen verdelen onder de instellingen die in aanmerking komen. Indien geen instelling gekend is met een
gelijkaardig doel, zal de Algemene Vergadering de goederen toewijzen aan een of meerdere verenigingen,
stichtingen of instituten die een doel nastreven dat in enige mate verwant is met het doel van onderhavige
vereniging.
 
 
HOOFDSTUK VI – ALGEMENE BEPALINGEN
 
Art. 19 Algemeen
 
Iedere bepaling, die in strijd is met de huidige of toekomstige dwingende wettelijke bepalingen, worden geacht
niet te bestaan Voor alles waarin hier niet uitdrukkelijk is voorzien, blijft de wet van 27/06/1921, gewijzigd door de
wet van 02/05/2002 van toepassing.
 
Goedgekeurd op de Algemene Vergadering van 16/11/2014.
 
Na beraadslaging werden op de Algemene Vergadering van 16/11/2014 aangeduid als bestuurders:
-          de heer De Roy Jan wonende te 2860 Sint-Katelijne-Waver, Mechelsesteenweg 224
-          mevrouw Gysemans Kristiane wonende te 2860 Sint-Katelijne-Waver, Mechelsesteenweg 224
-          de heer De Roy Wim wonende te 2800 Mechelen, Milsenstraat 7
-          mevrouw De Roy Eline wonende te 2860 Sint-Katelijne-Waver, Mechelsesteenweg 224
 
 
 
De oprichtende leden,                                                                                                
 
 Jan De Roy                         Kristiane Gysemans                       Wim De Roy                                      Eline De Roy

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/1

2/
20

14
 - 

An
ne

xe
s 

du
 M

on
ite

ur
 b

el
ge

 


