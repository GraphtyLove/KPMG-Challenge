





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : For Noah vzw

(afgekort) :

Rechtsvorm : Vereniging zonder winstoogmerk

Zetel : Lakerweg 91

3530

België

Onderwerp akte : Oprichting

Houthalen-Helchteren

Statuten
Naam, Zetel en Doel
Art. 1. De vereniging draagt de naam "For Noah".
Deze naam moet voorkomen in alle akten, facturen, aankondigingen, bekendmakingen, brieven, orders en
andere stukken uitgaande van de vereniging, onmiddellijk voorafgegaan of gevolgd worden door de woorden
"vereniging zonder winstoogmerk" of door de afkorting "vzw", met nauwkeurige aanwijzing van de zetel.
Art. 2. De zetel van de vereniging is gevestigd in Vlaanderen. Heden is hij gevestigd te Lakerweg 91, 3530
Houthalen-Helchteren, in het gerechtelijk arrondissement Hasselt.
De Raad van Bestuur heeft de bevoegdheid om de zetel te verplaatsen naar iedere plaats binnen het Nederlands
taalgebied en de nodige openbaarmakingsvereisten te vervullen. De Algemene Vergadering zal de zetelwijziging
bekrachtigen in de statuten op haar eerstvolgende vergadering.
Art. 3. De vereniging heeft tot doel alle culturele activiteiten en producten die ze interessant acht zowel
administratief te ondersteunen als te promoten, bekend te maken en te verspreiden in binnen- en buitenland.
Zij kan activiteiten opzetten die tot doel hebben zowel het grote publiek vertrouwder te maken met hedendaagse
kunst en cultuur, als het samenbrengen van een gespecialiseerd publiek, Vlaams, Waals zowel als buitenlands,
ter bevordering van een culturele informatie-uitwisseling en uitstraling. Zo stelt zij zich eveneens tot doel muzikale
en audiovisuele werken te componeren, uit te voeren, op te nemen, te produceren, te promoten, te verspreiden
en te exploiteren.
Daartoe kan zij evenementen, optredens, fuiven en activiteiten van allerlei aard organiseren en mede-
organiseren. Zij kan eveneens optreden als uitgever van literaire, muzikale en audiovisuele werken. Zij kan deze
handelingen stellen in alle genres en disciplines zoals theater, muziek, audiovisuele kunsten, dans, letterkunde,
plastische kunsten, gastronomie en alle andere activiteiten en producten in verband daarmee. Zij kan daartoe alle
activiteiten ondernemen die het doel kunnen bevorderen.
Zij is bevoegd om in ondergeschikte orde handelsdaden te stellen voorzover deze in overeenstemming zijn met
het doel omschreven in het eerste lid en voorzover de winst gebruikt wordt om dit doel te bereiken. Zij kan alle
roerende en onroerende goederen die zij voor het verwezenlijken van haar doel nodig heeft, bezitten of verkrijgen
en er alle eigendomsrechten en andere zakelijke rechten op uitoefenen.
Zij kan daartoe alle nuttige rechtshandelingen en daden stellen, en onder meer overeenkomsten sluiten,
personeel aanwerven, contracten ondertekenen, verzekeringspolissen afsluiten, goederen in huur nemen, dit
alles zowel in binnen- als in buitenland.
Zij kan subsidies verwerven, zowel van de overheid als van private instellingen, aan sponsoring doen en
vertegenwoordigers uitzenden in binnen- en buitenland en zelf als vertegenwoordiger optreden.
Art. 4. De vereniging wordt opgericht voor onbepaalde tijd.
Leden
Art. 5. De vereniging zal minstens drie werkende leden tellen.
De vereniging telt werkende en niet-werkende leden.

 *14303905*
Neergelegd
21-04-2014

0550770156

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/0

4/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De oprichters zijn de eerste werkende leden van de vereniging.
De niet-werkende leden bezitten uitsluitend de rechten en plichten die hen uitdrukkelijk door de statuten of het
eventueel op te stellen huishoudelijk reglement worden toegekend. Zij hebben geen stemrecht in de algemene
vergadering.
Als lid kan tot de vereniging toetreden elke natuurlijke persoon of rechtspersoon, evenals openbare besturen, die
door de raad van bestuur als zodanig worden toegelaten.
Wie lid wil worden, dient zijn verzoek om toelating schriftelijk te richten aan de raad van bestuur. Dit schriftelijke
verzoek kan gebeuren per brief of per e-mail.
De raad van bestuur zal vrij beslissen over elk verzoek tot toetreding op de eerstvolgende vergadering. Op deze
vergadering dienen minstens 2 leden van het Bestuur aanwezig of vertegenwoordigd te zijn. De beslissing wordt
genomen met een meerderheid van tweederde van de aanwezige of vertegenwoordigde leden.
De raad van bestuur kan op door hem te bepalen voorwaarden niet-werkende leden tot de vereniging toelaten.
Art. 6. De werkende leden moeten geen jaarlijkse bijdrage betalen.
De niet-werkende leden moeten geen jaarlijkse bijdrage betalen.
Art. 7. Elk lid kan ten allen tijde, mits hij er één maand vooraf kennis van geeft, uit de vereniging treden. Het
ontslag dient schriftelijk aan de Raad van Bestuur ter kennis te worden gebracht. Dit schriftelijke verzoek kan
gebeuren per brief of per e-mail.
Tot uitsluiting van een lid kan worden beslist door een besluit van de Algemene Vergadering, waarop minstens
tweederde van de werkende leden aanwezig of vertegenwoordigd is, en waarbij voor de beslissing een
tweederde meerderheid vereist is. Dit is slechts mogelijk nadat het werkend lid is gehoord, althans is opgeroepen.
Het lidmaatschap eindigt van rechtswege ingeval het lid overlijdt, failliet, onbekwaam of in staat van verlengde
minderjarigheid wordt verklaard, of onder voorlopig bewind wordt gesteld.
Algemene Vergadering
Art. 8. De algemene vergadering is samengesteld uit al de werkende leden, elk werkend lid heeft één stem.
De Algemene Vergadering is wettelijk bevoegd voor:
1. De wijziging van de statuten
2. De benoeming en afzetting van de bestuurders
3. De benoeming en afzetting van de commissaris en het bepalen van diens bezoldiging
4. De kwijting aan de bestuurders en de commissarissen
5. De goedkeuring van de begroting en van de rekening
6. De ontbinding van de vereniging
7. De uitsluiting van een lid
8. De omzetting van de vereniging in een vennootschap met sociaal oogmerk
9. Alle gevallen waarin de statuten dat vereisen
Ieder werkend lid kan schriftelijk volmacht geven aan een ander werkend lid, die het daarbij behorende stemrecht
mat uitoefenen, zonder dat evenwel een lid houder mag zijn van meer dan één volmacht.
Art. 9. De Algemene Vergadering moet ten minste eenmaal per jaar worden bijeengeroepen. Behoudens hetgeen
hierna wordt bepaald zijn de wijze van oproeping en de werking van de Algemene Vergadering geregeld volgens
de artikelen 5 tot 8, 12, 20 en volgende van de wet van 27 juni 1921.
Alle werkende leden moeten schriftelijk worden opgeroepen ten minste acht dagen voor de vergadering. Deze
schriftelijke oproeping gebeurt per brief of per e-mail, met vermelding van de agenda.
De vergaderingen worden door de Voorzitter van de Raad van Bestuur bijeengeroepen. Aan de uitnodiging wordt
een ontwerp van agenda toegevoegd, waarbij elk punt dat door een bestuurder of door minstens 1/20 van de
werkende leden minstens 4 dagen voor de vergadering aangebracht werd, op de agenda wordt geplaatst.
Art. 10. De vergadering wordt voorgezeten door de voorzitter van de raad van bestuur of, bij diens afwezigheid,
door de secretaris, of, bij diens afwezigheid, door de oudste van de aanwezige bestuurders.
De voorzitter wijst een secretaris aan ingeval de secretaris van de raad van bestuur afwezig is. De agenda wordt
vastgesteld door de raad van bestuur.
Onderwerpen die niet op de agenda staan, kunnen mede in behandeling worden genomen op voorstel zowel van
de voorzitter als van de gedelegeerd bestuurder.
Art. 11. De besluiten worden genomen bij gewone meerderheid van de aanwezige en vertegenwoordigde
stemmen, terwijl minstens tweederde van de werkende leden aanwezig of vertegenwoordigd moet zijn, tenzij
anders bepaald in deze statuten. Bij staking van stemmen beslist de stem van de voorzitter van de vergadering.
De Algemene Vergadering inzake een statutenwijziging wordt onderworpen aan de regeling voorzien in artikel 8
wet van 27 juni 1921 betreffende verenigingen en stichtingen.
Art. 12. De notulen van de Algemene Vergadering worden opgenomen in een ter zetel van de vereniging
gehouden bijzonder register en ondertekend door de voorzitter van de vergadering, de secretaris en de leden die
het wensen. Afschriften en uittreksels van de notulen en het register worden door de voorzitter en door de
secretaris van de Raad van Bestuur ondertekend.
De besluiten van de Algemene Vergadering worden de leden en belanghebbende niet-leden mondeling, bij
gewone brief of per e-mail ter kennis gebracht, dit alle onverminderd de door de wet voorgeschreven
bekendmakingen.
Het notulenregister zal ter inzage zijn van de werkende leden die hun inzagerecht uitoefenen overeenkomstig
artikel 9 van het KB van 26 juni 2003.
Bestuur
Art. 13. De vereniging wordt bestuurd door een raad van minimum 3 bestuurders, die lid zijn van de vereniging.
Het aantal bestuurders moet in elk geval steeds lager zijn dan het aantal personen dat werkend lid is van de
vereniging. Zij worden benoemd door de Algemene Vergadering, bij een tweederde meerderheid van de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/0

4/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

stemmen. De bestuurders worden benoemd voor 3 jaar. Hun opdracht eindigt van rechtswege door het
verstrijken van hun mandaat en eveneens door overlijden, ontslag, aftreden of afzetting en verlies van het
lidmaatschap. Bestuurders zijn herbenoembaar.
Iedere bestuurder kan vrijwillig ontslag nemen door schriftelijke kennisgeving aan de raad van bestuur.
Iedere bestuurder kan ook te allen tijde door de algemene vergadering ontslagen worden, deze beslissing vereist
dat tweederde van de leden aanwezig of vertegenwoordigd is en dat er met een tweederde meerderheid van de
stemmen is beslist.
Elke bestuurder die benoemd is om een tussentijds opengevallen mandaat waar te nemen, blijft slechts
bestuurder tot dat mandaat verstreken is.
Bestuurders wier mandaat van beperkte duur is, moeten voor het verstrijken ervan het initiatief nemen om de
algemene vergadering te laten bijeenroepen om nieuwe bestuurders te benoemen. Indien zij in gebreke blijven,
zijn zij ertoe gehouden hun opdracht verder te vervullen tot in hun vervanging is voorzien, onverminderd hun
aansprakelijkheid voor de schade die door hun verzuim mocht zijn veroorzaakt.
De raad van bestuur kiest uit zijn leden een voorzitter, een ondervoorzitter, een secretaris en een
penningmeester. De voorzitter, de ondervoorzitter en de secretaris zijn automatisch voorzitter, ondervoorzitter en
secretaris van de algemene vergaderingen.
Art. 14. De Raad van Bestuur leidt de zaken van de vereniging en vertegenwoordigt deze in en buiten rechte. Zij
is bevoegd voor alle aangelegenheden met uitzondering van deze die door de wet of de statuten uitdrukkelijk aan
de Algemene Vergadering zijn voorbehouden. De raad kan zelf daden van beschikking stellen met inbegrip van,
onder meer, het vervreemden van roerende en onroerende goederen, het hypothekeren, het lenen en uitlenen,
alle handels- en bankverrichtingen, het lichten van hypotheken,…
De raad kan zijn bevoegdheid of een gedeelte ervan op zijn verantwoordelijkheid overdragen aan één van de
bestuurders. MOD 2.2
 
Door de bestuurders wordt geen persoonlijke verplichting aangegaan betreffende de verbintenissen van de
vereniging. Hun aansprakelijkheid is beperkt tot het vervullen van de hun gegeven opdracht en tot de
tekortkomingen in hun bestuur.
Art. 15. De raad benoemt een gedelegeerd bestuurder, die zijn mandaat kan overdragen aan een andere
bestuurder, en die met het dagelijks bestuur wordt belast. Deze verzorgt de lopende zaken en de dagelijkse
briefwisseling en tekent namens de vereniging alle kwitanties en ontvangstbewijzen ten aanzien van vervoer,
post, bank, spaarkas en alle andere dergelijke ondernemingen of diensten. Voor dergelijke zaken van dagelijks
bestuur volstaat de handtekening van de gedelegeerd bestuurder.
Voor rechtshandelingen die buiten het dagelijks bestuur en de bijzondere opdrachten vallen, is de vereniging
slechts verbonden door de handtekeningen van twee bestuurders samen, waaronder de gedelegeerd bestuurder.
De opdracht van de gedelegeerd bestuurder eindigt door overlijden, ontslag, aftreden of afzetting en verlies van
lidmaatschap. De gedelegeerd bestuurder kan vrijwillig ontslag nemen door schriftelijke kennisgeving aan de raad
van bestuur en kan eveneens ten allen tijde door de raad van bestuur ontslagen worden.
Art. 16. De raad van bestuur wordt bijeengeroepen door de voorzitter of door twee bestuurders per brief of per e-
mail, met vermelding van de agenda.
De vergaderingen worden voorgezeten door de voorzitter en, bij diens ontstentenis, belet of afwezigheid, door de
secretaris, en bij diens ontstentenis, belet of afwezigheid, door de oudste van de aanwezige bestuurders.
De beslissingen worden bij gewone meerderheid van stemmen genomen; ten minste de meerderheid van de
bestuurders moet aanwezig zijn of geldig vertegenwoordigd. Bij staking van stemmen beslist de stem van de
voorzitter of de stem van diegene die hem vervangt.
In uitzonderlijke gevallen, wanneer de dringende noodzakelijkheid en het belang van de vereniging zulks
vereisen, kunnen de besluiten van de Raad van Bestuur worden genomen bij eenparig schriftelijk akkoord van de
bestuurders. Daartoe is vereist dat er vooraf een unaniem akkoord is onder de bestuurders om tot schriftelijke
besluitvorming over te gaan. Schriftelijke besluitvorming veronderstelt in elk geval dat er een beraadslaging
plaatsvond per e-mail, video- of telefoon-conferentie.
Iedere bestuurder kan schriftelijk volmacht geven aan een andere bestuurder, die het daar bijbehorend stemrecht
mag uitoefenen, zonder dat evenwel een bestuurder houder mag zijn van meer dan 1 volmacht.
De notulen worden gehouden in een daartoe bestemd register; zij worden ondertekend door de voorzitter en de
secretaris van de desbetreffende vergadering. Uittreksels en afschriften van de notulen en het register worden
ondertekend door de voorzitter en de secretaris van de raad van bestuur ondertekend. Dit register zal ter inzage
van de werkende leden die hun inzagerecht zullen uitoefenen overeenkomstig de in artikel 9 van het KB van 26
juni 2003 modaliteiten.
Art. 17. Indien een bestuurder, rechtstreeks of onrechtstreeks, een belang van vermogensrechtelijke aard heeft
dat strijdig is met een beslissing of een verrichting die tot de bevoegdheid behoort van de Raad van Bestuur,
moet hij die meedelen aan de andere bestuurders voor dat de Raad van Bestuur een besluit neemt.
Rekeningen
Art. 18. Het boekjaar van de vereniging loopt van 1 januari tot 31 december. Bij het einde van elk boekjaar sluit
de Raad van Bestuur de rekeningen van het afgelopen jaar en maakt de begroting voor het volgend jaar op; deze
worden aan de jaarlijkse gewone Algemene Vergadering ter goedkeuring voorgelegd. Het batig saldo vergroot
het vermogen van de vereniging en kan niet als dividend of anderszins aan de leden worden uitgekeerd.
Vereffening
Ontbinding
Art. 19. In geval van vrijwillige ontbinding benoemt de Algemene Vergadering, of bij gebreke daarvan de
rechtbank, één of meer vereffenaars. Zij bepaalt hun bevoegdheid, alsmede de wijze van vereffening. Tot een

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/0

4/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

vrijwillige ontbinding kan slechts overgegaan worden indien voldaan is aan dezelfde vereisten als deze tot
wijziging van het doel.
Vanaf de beslissing tot ontbinding vermeldt de VZW steeds dat zij "VZW in vereffening" is overeenkomstig artikel
23 wet van 27 juni 1921 inzake verenigingen.
Art. 20. In geval van ontbinding worden de activa, na aanzuivering van de schulden, overgedragen aan de
vereniging, stichting of inrichting, die een gelijkaardig doel als deze vereniging nastreeft; zijn er verscheidene
zodanige verenigingen, dan maakt de Algemene Vergadering een keuze of verdeelt zij de activa naar
goedvinden; zijn er geen, dan worden de goederen overgedragen aan de vereniging, stichting of inrichting
waarvan het doel het hierboven omschreven doel het meest nabij komt.
Art. 21. Voor alles waarin hier niet uitdrukkelijk is voorzien, blijven de wet van 27 juni 1921 en de gebruiken
inzake de verenigingen van toepassing.
OVERGANGSBEPALINGEN
Begrotingen,
Het eerste boekjaar loopt vanaf de datum van oprichting, zijnde 9 april 2014 tot 31 december 2014. Aldus
goedgekeurd door de Buitengewone Algemene Vergadering te Houthalen-Helchteren op 9 april 2014, in twee
exemplaren waarvan er één bewaard wordt op de maatschappelijke zetel van de vereniging waarvan het andere
wordt neergelegd op de Griffie van de Rechtbank van Koophandel te Hasselt.
Getekend, Jan THIRY, stichtend lid
Getekend, Bea LIJNEN, stichtend lid
Getekend, Heidi GERITS, stichtend lid
Getekend, Kris SCHEPERS, stichtend lid
Getekend, Marc TIMMERS, stichtend lid
AANSTELLING VAN DE EERSTE RAAD VAN BESTUUR
Onmiddellijk na de oprichting van de vereniging zonder winstoogmerk FOR NOAH zijn de oprichters in de
Buitengewone Algemene Vergadering bijeengekomen en hebben in uitvoering van de artikels 12 en 13 van de
statuten van voormelde vereniging voor de eerste maal als leden van de Raad van Bestuur aangesteld. Dewelke
hun mandaat hebben aanvaard:
1) Jan THIRY
2) Bea LIJNEN
3) Heidi GERITS
Op 9 april 2014 te Houthalen-Helchteren
Getekend, Jan THIRY, stichtend lid
Getekend, Bea LIJNEN, stichtend lid
Getekend, Heidi GERITS, stichtend lid
Getekend, Kris SCHEPERS, stichtend lid
Getekend, Marc TIMMERS, stichtend lid
VERDELING VAN DE BESTUURSFUNCTIES
De leden van de Raad van Bestuur, onmiddellijk na hun aanstelling in vergadering bijeengekomen, hebben
overeenkomstig artikel 14 van de statuten van voorvermelde vereniging onder elkaar aangesteld:
1) Als voorzitter: Bea LIJNEN, dewelke haar functie aanvaardt
2) Als ondervoorzitter en penningmeester: Jan THIRY, dewelke zijn functie aanvaardt
3) Als secretaris: Heidi GERITS, dewelke haar functie aanvaardt
Zij hebben tevens Bea LIJNEN, Jan THIRY en Heidi GERITS, dewelke hun functie aanvaarden, aangeduid als
afgevaardigd bestuurder, die gemachtigd worden om door hun enkele handtekening de vereniging te verbinden in
zaken van het dagelijks bestuur, waaronder in het bijzonder gerekend worden de dagdagelijkse financiële
verrichtingen.
Op 9 april 2014 te Houthalen,
Getekend, Jan THIRY, stichtend lid en bestuurder
Getekend, Bea LIJNEN, stichtend lid en bestuurder
Getekend, Heidi GERITS, stichtend lid en bestuurder
Getekend, Kris SCHEPERS, stichtend lid
Getekend, Marc TIMMERS, stichtend lid

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/0

4/
20

14
 - 

An
ne

xe
s 

du
 M

on
ite

ur
 b

el
ge

 


