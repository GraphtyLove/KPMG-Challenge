





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Fotoclub Prisma Leopoldsburg vzw

(afgekort) : FPL vzw

Rechtsvorm : Vereniging zonder winstoogmerk

Zetel : Kastanjedreef 1

3970

België

Onderwerp akte : Oprichting

Leopoldsburg

 

  STATUTEN 
FOTOCLUB PRISMA LEOPOLDSBURG vzw

(Ondernemingsnummer:                        )

 Artikel 1. De vereniging
 De VZW draagt de naam FOTOCLUB PRISMA LEOPOLDSBURG, afgekort FPL
 De zetel van de VZW is gevestigd op Kastanjedreef, 1 te 3970 Leopoldsburg, gelegen in het gerechtelijk
arrondissement Hasselt.
 De Raad van Bestuur heeft de bevoegdheid om de zetel te verplaatsen naar iedere plaats binnen het
Nederlands taalgebied en de nodige openbaarmakingsvereisten te vervullen. De Algemene Vergadering zal de
zetelwijziging bekrachtigen in de statuten op haar eerstvolgende vergadering.
De VZW is opgericht voor onbepaalde duur.
Artikel 2. Doeleinden en activiteiten
Art. 2 Sectie 1. Doeleinden
De vereniging heeft tot doel:
amateurfotografen van Leopoldsburg en omstreken de gelegenheid te geven om samen, in een geest van
vriendschap en solidariteit, hun visie, kennis en ervaring dienstig te stellen, 
de fotografie als kunstuiting binnen de beeldende kunsten zoveel mogelijk te verspreiden en te verdedigen,
bij te dragen tot de bevordering van de artistieke, technische, communicatieve en organisatorische kwaliteit van
bovengenoemde kunstdiscipline.
Art. 2 Sectie 2. Activiteiten    
1.  De vereniging kan alle initiatieven van structurele, dienstverlenende, begeleidende, ondersteunende en
promotionele aard nemen of steunen, die tot de verwezenlijking van die doelstellingen kunnen bijdragen. Met
hetzelfde doel kan zij activiteiten organiseren of mede organiseren.
2. Daarnaast kan de VZW alle activiteiten ontplooien die rechtstreeks of onrechtstreeks bijdragen tot de
verwezenlijking van voormelde ideële niet-winstgevende doelstellingen, met inbegrip van bijkomstige
commerciële  en winstgevende activiteiten binnen de grenzen van wat wettelijk is toegelaten en waarvan de
opbrengsten te allen tijde volledig zullen worden aangewend voor de verwezenlijking van de ideële niet-
winstgevende doelstellingen. 
Artikel 3. Lidmaatschap
Art. 3.  Sectie 1.  Werkende leden
1.   Er zijn minstens 5 (vijf) Werkende Leden met alle rechten, zoals omschreven voor de leden in de V&S-wet.

 *14308764*
Neergelegd
30-09-2014

0563455479

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

2.   De op het einde van deze oprichtingsakte vermelde oprichters zijn de eerste Werkende Leden.
3,   Daarnaast kan iedere rechtspersoon zich kandidaat stellen als Werkend lid op voorwaarde dat men de leeftijd
van 18 jaar heeft bereikt en een aanvraag hiervoor heeft gericht aan één van de werkende leden.
4,   De Raad van Bestuur beslist over de aanvaarding van de kandidaat als Werkend Lid op haar eerstvolgende
vergadering. De beslissing van aanvaarding wordt genomen door een meerderheid van de aanwezige leden van
de Raad van Bestuur. Bij staking van de stemmen beslist de dienstdoende voorzitter.
5.   Werkende Leden hebben alle rechten en verplichtingen die in de V&S-wet en deze statuten worden
beschreven. Zij betalen een lidmaatschapsbijdrage die jaarlijks zal worden vastgelegd door de Raad van Bestuur.
6.   Alle beslissingen betreffende toetreding, uittreding of uitsluiting van de Werkende Leden worden door de
Raad van Bestuur in een register ingeschreven binnen de 8 dagen na kennisname van de beslissing.
Art. 3.  Sectie 2.  Toegetreden leden
1.   Elke natuurlijke persoon of  rechtspersoon die de doelstellingen van de VZW ondersteunt, kan bij de VZW
een mondelinge of schriftelijke aanvraag indienen om Toegetreden Lid te worden.
2.   De Raad Van Bestuur beslist discretionair en zonder verdere motivatie dat een kandidaat niet wordt aanvaard
als toegetreden Lid.
3.   Toegetreden Leden hebben enkel de rechten en plichten die in deze statuten worden omschreven. Zij betalen
de lidmaatschapsbijdrage.
4.   Toegetreden Leden hebben geen stemrecht in de Algemene Vergadering.
5.   Minderjarige personen kunnen eveneens toetreden, mits een mondelinge of schriftelijke toestemming van
één der verantwoordelijke ouder(s) of voogd.
Art. 3.  Sectie 3.  Steunende leden
1.   Steunende leden ondersteunen de vereniging daadwerkelijk bij het realiseren van hun doelstellingen. Zij
kunnen dit doen via een financiële of meewerkende inbreng.
2.   Steunende leden hebben geen stemrecht in eender welke aangelegenheid van de vereniging.
Art. 3.  Sectie 4.  Ontslag
1.   Werkende leden kunnen zich op elk ogenblik uit de VZW terugtrekken door een mondeling bericht of een
formeel schrijven te richten aan de Secretaris van het Bestuur. Het ontslag zal ingaan op de eerste dag van de
maand volgend op dit schrijven.
2.   Toegetreden Leden kunnen zich op elk ogenblik uit de VZW terugtrekken bij middel van een mondeling of
schriftelijk bericht. Het ontslag wordt effectief na dit bericht. 
3.   Een ontslagnemend Werkend of Toegetreden Lid is verplicht tot betaling van de lidmaatschapsbijdrage en tot
deelname in de kosten die goedgekeurd werden voor het jaar waarin het ontslag wordt ingediend.
Art. 3.  Sectie 5.  Opschorting van Werkende en Toegetreden leden
1.   Het lidmaatschap van Werkende en Toegetreden Leden die hun lidmaatschapsbijdrage voor het lopende jaar
binnen de door de Raad van Bestuur bepaalde termijn niet betalen, wordt opgeschort na een (mondelinge of
schriftelijke) aanmaning tot regularisatie die geen gevolg kent.
2.   De Raad van Bestuur bepaalt de duur van de regularisatietermijn.
Art. 3.  Sectie 6.  Uitsluiting
1.  Als een Werkend Lid in strijd handelt met de doelstellingen van de VZW, kan deze, op voorstel van het
Bestuur of op verzoek van minstens 1/5 van alle Werkende Leden, worden uitgesloten door een bijzonder besluit
van de Algemene Vergadering, waarop minstens de helft van de Werkende en Toegetreden Leden aanwezig of
vertegenwoordigd zijn, en waarbij voor de beslissing een 2/3de meerderheid van de stemmen van de aanwezige
en vertegenwoordigende leden vereist is.
2.  Het Werkend Lid waarvan de uitsluiting wordt voorgesteld, heeft het recht gehoord te worden.
3.  Toegetreden Leden die handelen in strijd met de doelstellingen van de VZW kunnen door eenzijdig besluit van
de Raad van Bestuur uitgesloten worden van lidmaatschap.
Art. 3.  Sectie 7.  Rechten
1.  Geen enkel Lid kan enige aanspraak laten gelden of uitoefenen op de activa van de VZW op grond van de
enkele hoedanigheid van Lid.
2.  Deze uitsluiting van rechten op de activa geldt te allen tijde: tijdens het lidmaatschap, bij beëindiging van het
lidmaatschap om wat voor reden dan ook en bij de ontbinding van de VZW.
Artikel 4.  De algemene vergadering
Art. 4.  Sectie 1.  De Algemene Vergadering
1.  De Algemene Vergadering bestaat uit de Werkende Leden.
2.  Alle Werkende Leden hebben gelijk stemrecht. Zij hebben elk één stem.
 Art. 4.  Sectie 2.  Waarnemers
Waarnemers kunnen de Algemene Vergadering bijwonen en mogen zich, mits toestemming van de voorzitter, tot
de Algemene Vergadering richten.
Art. 4.  Sectie 3.  Bevoegdheden
De volgende exclusieve bevoegdheden kunnen uitsluitend door de Algemene Vergadering uitgeoefend worden:
de wijziging van de statuten;
de benoeming en de afzetting van de bestuurders;
de eventuele kwijting aan de bestuurders;
de goedkeuring van de begroting en van de rekening;
de ontbinding van de vereniging;
de uitsluiting van een werkend lid;
de omzetting van de vereniging in een vennootschap met een sociaal oogmerk.
Art. 4.  Sectie 4. Vergaderingen

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

1.    De jaarlijkse bijeenkomsten van de Gewone Algemene Vergadering zullen tijdens het eerste kwartaal van
het kalenderjaar gehouden worden in het Cultureel Centrum of op een plaats die vermeld wordt in de uitnodiging.
De uitnodiging wordt minstens 14 dagen voorafgaand aan de datum van de Algemene Vergadering naar alle
Werkende Leden.
2.    De vergaderingen worden door de Voorzitter van de Raad van Bestuur of door minstens 2 bestuurders
bijeengeroepen. Aan de uitnodiging wordt een ontwerp van agenda toegevoegd. Elk werkend lid kan een voorstel
voor agendapunt indienen op voorwaarde dat het minstens één week voor de vergadering werd ingediend,
mondeling of schriftelijk.
3.    Bijzondere bijeenkomsten in een Buitengewone Algemene Vergadering kunnen worden samengeroepen
door de Voorzitter en/of op verzoek van minstens 2 bestuurders en/of op verzoek van minstens 1/5 van alle
Werkende Leden. De uitnodiging wordt minstens 14 dagen voorafgaand aan de datum van de Algemene
Vergadering naar alle Werkende Leden verstuurd.
Art. 4.  Sectie 5. Quorum en stemming
1.    Om op een geldige manier te beraadslagen moet minstens 1/3 van de Werkende  Leden aanwezig of
vertegenwoordigd zijn. Beslissingen worden genomen bij gewone meerderheid van de stemmen van de
aanwezige en vertegenwoordigde leden, behalve wanneer de V&S-wet of de statuten dit anders voorzien.
2.    De wijziging van de statuten vereist een beraadslaging in een vergadering die voldoet aan een quorum van
2/3de van de Werkende Leden dat aanwezig of vertegenwoordigd is. De beslissing wordt geacht aanvaard te zijn
indien ze wordt goedgekeurd door 2/3 van de stemmen van de aanwezige en vertegenwoordigde Werkend
Leden. Wanneer de statutenwijziging betrekking heeft op het doel of de doeleinden waarvoor de vereniging is
opgericht, vereist ze een meerderheid van 4/5 van de stemmen van de aanwezige en vertegenwoordigde
Werkende Leden.
Ingeval op de eerste vergadering minder dan 2/3 van de leden aanwezig of vertegenwoordigd zijn, kan een
tweede vergadering worden bijeengeroepen, die geldig kan beraadslagen en besluiten alsook de wijzigingen
aannemen met de meerderheden bedoeld in het tweede of het derde lid ongeacht het aantal aanwezige of
vertegenwoordigde leden. De tweede vergadering mag niet binnen vijftien dagen volgend op de eerste
vergadering worden gehouden.
3.    Werkende leden die niet op de vergadering aanwezig kunnen zijn, kunnen door andere Werkende Leden
worden vertegenwoordigd.  Elk Werkend Lid kan maximaal 1 volmacht dragen.
4.    De stemming kan gebeuren door afroeping, door handopsteking of, indien gevraagd door minstens 1/3de
van de Werkende Leden die aanwezig of vertegenwoordigd zijn, door geheime stemming.
5.    Bij staking van stemmen is de stem van de Voorzitter doorslaggevend.
6.    Er worden notulen opgesteld en bewaard in een notulenregister dat ter inzage zal zijn van de Werkende
Leden die hun inzagerecht zullen uitoefenen overeenkomstig de in artikel 9 van het K.B. van 26 juni 2003
vastgelegde modaliteiten.
Artikel  5.  Bestuur en vertegenwoordiging.
Art. 5.  Sectie 1.  Samenstelling Raad van Bestuur
1.    De VZW wordt bestuurd door een Raad van Bestuur samengesteld uit ten minste drie bestuurders, al dan
niet leden van de VZW. Het aantal bestuurders moet in elk geval steeds lager zijn dan het aantal personen dat
Werkend Lid is van de vereniging.
2.    De bestuurders worden benoemd dor een Algemene Vergadering, bij gewone meerderheid van stemmen
van de aanwezige en vertegenwoordigde leden voor een termijn van vijf jaar. Hun opdracht eindigt bij het sluiten
van de jaarvergadering. Bestuurders zijn herbenoembaar.
3.    De Raad van Bestuur verkiest onder haar leden een voorzitter, secretaris en penningmeester die de taken
zullen vervullen die horen bij deze functie zoals omschreven in deze statuten en ter gelegenheid van hun
verkiezing.
4.    De bestuurders kunnen te allen tijde worden ontslagen door de Algemene Vergadering die daarover beslist
bij gewone meerderheid van de stemmen van de aanwezige en vertegenwoordigde leden. Ieder lid van de Raad
van Bestuur kan zelf ook ontslag nemen door schriftelijke kennisgeving aan de Voorzitter van de Raad van
Bestuur. Een bestuurder is verplicht na zijn ontslag zijn opdracht verder te vervullen totdat redelijkerwijze in zijn
vervanging kan worden voorzien.
5.    De bestuurders oefenen in beginsel hun mandaat kosteloos uit. De kosten die zij maken in het kader van de
uitoefening van hun bestuursmandaat worden vergoed.
Art. 5.  Sectie 2.  Raad van Bestuur: vergaderingen, beraadslaging en beslissing
1.    De Raad van Bestuur vergadert zo dikwijls als het belang van de VZW het vereist, alsook  na een dringend
verzoek van twee bestuurders.
2,    De Raad wordt voorgezeten door de voorzitter of, bij diens afwezigheid, door de oudste in jaren van de
aanwezige bestuurders.
3,    De Raad van Bestuur kan slechts beraadslagen en besluiten wanneer ten minste de meerderheid van zijn
leden aanwezig is op de vergadering. De besluiten worden genomen bij gewone meerderheid der stemmen van
de aanwezige leden. Bij staking van stemmen heeft de voorzitter van de vergadering de doorslaggevende stem.
4.    Er worden notulen opgesteld en ondertekend door de voorzitter en de secretaris. Deze notulen worden
bewaard in een notulenregister dat ter inzage zal zijn van de Werkende Leden die hun inzagerecht zullen
uitoefenen overeenkomstig de in artikel 9 van het K.B. van 26 juni 2003 vastgestelde modaliteiten.
5.    In uitzonderlijke gevallen, wanneer de dringende noodzakelijkheid en het belang van de VZW zulks vereisen,
kunnen de besluiten van de Raad van Bestuur worden genomen bij eenparig schriftelijk akkoord van de
bestuurders.
6.   Op de zetel van de vereniging wordt door de Raad van Bestuur een register van de leden gehouden. Dit

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

register vermeldt de naam, voornamen en woonplaats van de leden of, ingeval het een rechtspersoon betreft, de
naam, de rechtsvorm en het adres van de zetel. Bovendien moeten alle beslissingen betreffende de toetreding,
uittreding of uitsluiting van leden door toedoen van de Raad van Bestuur in dat register worden ingeschreven
binnen acht dagen nadat hij van de beslissing in  kennis is gesteld.
7.   Alle leden kunnen op de zetel van de vereniging het register van de leden raadplegen, alsmede alle notulen
en beslissingen van de algemene vergadering, van de Raad van Bestuur en van de personen, al dan niet met
een bestuursfunctie, die bij de vereniging of voor rekening ervan een mandaat bekleden, evenals alle
boekhoudkundige stukken van de vereniging (art. 18 wet 2 mei 2002).
Art. 5.  Sectie 3.  Tegenstrijdig belang
1.    Indien een bestuurder, rechtstreeks of onrechtstreeks, een belang van vermogensrechtelijke aard heeft dat
strijdig is met een beslissing of een verrichting die tot de bevoegdheid behoort van de Raad van Bestuur, moet hij
dit meedelen aan de andere bestuurders vóór dat de Raad van Bestuur een besluit neemt.
2.    De bestuurder met het tegenstrijdig belang, verwijdert zich uit de vergadering en onthoudt zich van de
beraadslaging en de stemming over de aangelegenheid waarop het betrekking heeft.
3.    Voormelde procedure is niet toepasselijk op gebruikelijke verrichtingen die plaats hebben onder de
voorwaarden en tegen de zekerheden die op de markt gewoonlijk gelden voor soortgelijke verrichtingen.
Art. 5.  Sectie 4.  Intern bestuur – Beperkingen
1.    De Raad van Bestuur is bevoegd om alle handelingen van intern bestuur te verrichten die nodig of dienstig
zijn tot verwezenlijking van het doel van de VZW, met uitzondering van die handelingen waarvoor volgens artikel
4 V&S-wet de Algemene Vergadering exclusief bevoegd is.
2.    Onverminderd de verplichtingen die voortvloeien uit collegiaal bestuur, met name overleg en toezicht,
kunnen de bestuurders de bestuurstaken onder elkaar verdelen. Zodanige verdeling van taken kan aan derden
niet worden tegengeworpen, zelfs niet nadat ze zijn openbaar gemaakt. Niet naleving ervan brengt wel de interne
aansprakelijkheid van de betrokken bestuurder(s) in het gedrang.
3.    De Raad van Bestuur kan een deel van zijn bestuursbevoegdheden delegeren aan één of meerdere derden
niet-bestuurders, zonder dat deze overdracht evenwel betrekking kan hebben op het algemeen beleid van de
VZW of de algemene bestuursbevoegdheid van de Raad van Bestuur.
4.    De bestuurders kunnen niet zonder toestemming van de Algemene Vergadering beslissingen nemen die
verband houden met de aan- of verkoop van onroerende goederen en/of financiële verrichtingen. Deze
bevoegdheden kunnen niet worden tegengeworpen aan derden, zelfs niet nadat ze openbaar zijn gemaakt. Niet
naleving ervan brengt wel de interne aansprakelijkheid van de betrokken bestuurder(s) in het gedrang.
Art. 5.  Sectie 5.  Externe vertegenwoordigingsmacht
1.    De Raad van Bestuur vertegenwoordigt als college de VZW in alle handelingen in en buiten rechte. Hij
vertegenwoordigt de vereniging door het optreden van de meerderheid van zijn leden.
2.    Onverminderd de algemene vertegenwoordigingsbevoegdheid van de Raad van Bestuur als college, wordt
de VZW in en buiten rechte eveneens algemeen vertegenwoordigd door één bestuurder, die alleen handelt.
3.    Beperkingen aan de algemene vertegenwoordigingsbevoegdheid kunnen niet worden tegengeworpen aan
derden, zelfs niet nadat ze openbaar zijn gemaakt. Niet naleving ervan brengt wel de interne aansprakelijkheid
van de betrokken vertegenwoordiging in het gedrang.
Art. 5.  Sectie 6.  Bekendmakingsvereisten
De benoeming van de leden van de Raad van Bestuur en van de personen gemachtigd om de VZW te
vertegenwoordigen en hun ambtsbeëindiging wordt openbaar gemaakt door neerlegging in het
verenigingsdossier ter griffie van de rechtbank van koophandel, en door bekendmaking in de Bijlagen bij het
Belgisch Staatsblad.
Artikel 6.  Dagelijks bestuur
1.    Het dagelijks bestuur van de VZW op intern vlak alsook de externe vertegenwoordiging wat betreft dat
dagelijks bestuur kan door de Raad van Bestuur worden opgedragen aan één of meer personen. Deze opdracht
kan ook gegeven worden voor een deel van de activiteiten van de vzw.
2.    Zowel wat het intern dagelijks bestuur als de externe vertegenwoordigingsmacht voor dat dagelijks bestuur
betreft, zullen de dagelijkse bestuurders collegiaal handelen.
3.    In afwijking van artikel 13bis V&S-wet, kunnen de personen belast met het dagelijks bestuur niet zonder
toestemming van de Raad van Bestuur beslissingen nemen of rechtshandelingen stellen die verband houden met
de vertegenwoordiging van de VZW in het kader van het dagelijks bestuur bij transacties boven de 500 EUR.
Deze bevoegdheden kunnen niet worden tegengeworpen aan derden, zelfs niet nadat ze openbaar zijn gemaakt.
Niet naleving ervan brengt wel de interne aansprakelijkheid van de betrokken bestuurder(s) in het gedrang.
4.    Bij gebrek aan wettelijke omschrijving van wat het “dagelijks bestuur” omvat, worden tot daden van dagelijks
bestuur gerekend alle handelingen die dag aan dag moeten worden verricht om de normale gang van zaken van
de VZW te verzekeren en die een optreden van de Raad van Bestuur niet vereisen of niet wenselijk maken.
5.    De benoeming van de personen belast met het dagelijks bestuur en hun ambtsbeëindiging worden openbaar
gemaakt door neerlegging in het verenigingsdossier ter griffie van de rechtbank van koophandel, en door
bekendmaking in de Bijlagen bij het Belgisch Staatsblad. Uit die stukken moet blijken of de personen die de VZW
vertegenwoordigen inzake dagelijks bestuur, de VZW ieder afzonderlijk, gezamenlijk, dan wel als college,
verbinden alsook de omvang van hun bevoegdheden.
Artikel 7.  Aansprakelijkheid van de bestuurders en dagelijks bestuurders
1.    De bestuurders en dagelijks bestuurders zijn niet persoonlijk verbonden door de verbintenissen van de VZW.
2.    Tegenover de VZW en tegenover derden is hun verantwoordelijkheid beperkt tot de vervulling van de hun
gegeven opdracht overeenkomstig het gemeen recht, het bepaalde in de wet en in de statuten. Ze zijn
aansprakelijk voor de tekortkomingen in hun (dagelijks) bestuur.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 9.  Financiering en boekhouding
Art. 9.  Eerste lid. Financiering
1.    De vereniging zal onder meer worden gefinancierd door subsidies, toelagen, giften, bijdragen, schenkingen,
legaten en andere voorzieningen in laatste wilsbeschikkingen  en testamenten, gegeven zowel om de algemene
doelstellingen van de vereniging te ondersteunen als ter ondersteuning van een specifiek project.
2.    Daarnaast kan de vereniging fondsen verwerven op elke andere wijze die niet in strijd is met de wet.
3.    De Raad van Bestuur bepaalt jaarlijks de bijdrage aan lidgeld. Overeenkomstig de wettelijke voorschriften
mag dit bedrag niet hoger zijn dan 25euro. De Algemene Vergadering kan dit bedrag aanpassen.
Art. 9.  Tweede lid. Boekhouding
1.    Het boekjaar begint op 1 januari en eindigt op 31 december.
2.    De boekhouding wordt gevoerd overeenkomstig het bepaalde in artikel 17, §3 V&S-wet voor “kleine” VZW's
en de daarop toepasselijke uitvoeringsbesluiten.
3.    De jaarrekening  wordt neergelegd in het dossier gehouden op de griffie van de rechtbank van koophandel
overeenkomstig het bepaalde in artikel 26novies V&S-wet. Voor zover van toepassing wordt de jaarrekening
neergelegd bij de Nationale Bank overeenkomstig het bepaalde in artikel 17, §6 V&S-wet en de desbetreffende
uitvoeringsbesluiten.
4.    De Raad van Bestuur legt de jaarrekening van het voorafgaande boekjaar alsook een voorstel van begroting
ter goedkeuring voor aan de jaarlijkse Gewone Algemene Vergadering.
Artikel 10. Ontbinding
1.    De Algemene Vergadering zal worden bijeengeroepen ter bespreking van voorstellen m.b.t. de ontbinding
voorgelegd door de Raad van bestuur of door minimum 1/5 van de leden. Het samenroepen en agenderen
vinden plaats overeenkomstig het bepaalde in artikel 4, sectie 4 van deze statuten.
2.    De beraadslaging en beslissing over de ontbinding respecteert het quorum en de meerderheid van een
doelwijzing zoals bepaald in artikel 4, sectie 5 van deze statuten. Vanaf de beslissing tot ontbinding vermeldt de
VZW steeds dat zij “VZW in vereffening” is overeenkomstig artikel 23 V&S-wet.
3.    Ingeval het voorstel tot ontbinding wordt goedgekeurd, benoemt de Algemene Vergadering twee
vereffenaars waarvan zij de opdracht omschrijft.
4.    Ingeval van ontbinding en vereffening, beslist de Raad van Bestuur over de bestemming van het vermogen
van de VZW dat moet worden toegekend aan een andere vereniging zonder winstoogmerk met een gelijkaardig
of verwant doel, werkzaam in België. 
5.    Alle beslissingen betreffende de ontbinding, de vereffeningsvoorwaarden, de benoeming en de
ambtsbeëindiging van de vereffenaars, de afsluiting van de vereffening en de bestemming van het actief worden
neergelegd ter griffie en bekend gemaakt in de Bijlagen bij het Belgisch Staatsblad overeenkomstig het bepaalde
in artikel 23 en 26novies van de V&S-wet en de uitvoeringsbesluiten daaromtrent.

 

 

 Gedaan te Leopoldsburg op 23 september 2014

 

 

 

 

 

 

 

 

 

 

 

 

 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 

 

 

 

 

 

 

 

 

 

 

 

 

 

 

 

 

 

 

 

 

LIJST MET DE INITIËLE BENOEMINGEN
1.            LIJST MET DE INITIËLE WERKENDE LEDEN. 
Met uitzondering van de stichtende leden treden volgende leden toe als werkend lid: 

DELFORGE Jean-Claude,   Leopoldsburg
GIJSBERS Bram, Beringen
LODEWIJKS Hilda, Lommel
OOMS Theo, Leopoldsburg
OVERSTEYNS André, Stal-Koersel
THYS Henri, Leopoldsburg
VAN BAELEN Bob, Leopoldsburg
VLIEGER Gert, Leopoldsburg
2.         VERKIEZING VAN DE LEDEN VAN DE RAAD VAN BESTUUR.
Met unanimiteit van de stemmen worden volgende werkende leden verkozen als leden van Raad van Bestuur:
VANDEN BOSSCHE Johannes -Jozef, Leopoldsburg
NIJS René - Marcel, Leopoldsburg
TRUYENS Leon – Jeanine - Franciscus, Eksel
BRUGGEMAN Sonja - Leonie, Leooldsburg
DE MEYER René - Jacques, Leopoldsburg
VANDERPLANCKE Georges - Abel, Leopoldsburg
3.         BENOEMING VAN DE FUNCTIES BINNEN DE RAAD VAN BESTUUR.
Voorzitter:                   VANDEN BOSSCHE Johannes - Jozef, Leopoldsburg
Secretaris:                   NIJS René - Marcel, Leopoldsburg
Penningmeester:          TRUYENS Leon – Jeanine - Franciscus, Eksel
4.         EXTERNE VERTEGENWOORDIGING VAN DE VZW.
VANDEN BOSSCHE Johannes - Jozef, Leopoldsburg

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

5.         BENOEMING VAN DE VERANTWOORDELIJKE DAGELIJKS BESTUUR JUNIORS (cfr. Art. 5 sectie 4
§3 van deze oprichtingsakte).
BRUGGEMAN Sonja – Leonie, Leopoldsburg   

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

0/
20

14
 - 

An
ne

xe
s 

du
 M

on
ite

ur
 b

el
ge

 


