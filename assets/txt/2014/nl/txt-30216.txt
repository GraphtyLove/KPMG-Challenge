





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : One Take vzw

(afgekort) :

Rechtsvorm : Vereniging zonder winstoogmerk

Zetel : Kunstenaarstraat 24

9040

België

Onderwerp akte : Oprichting

Gent (Sint-Amandsberg (Gent))

Onderwerp akte: Oprichting One Take vzw

One Take vzw
Kunstenaarstraat 24
9040 Sint-Amandsberg

De ondergetekenden,
De heer Joren Cautaers, Heirbaan 8, 1570 Galmaarden
De heer Michaël Verlinden, Kunstenaarstraat 24, 9040 Sint-Amandsberg
Mevrouw Ellen Descamps, Kunstenaarstraat 24,  9040 Sint-Amandsberg
hierna de stichtende leden genoemd, verklaren bij deze akte de vereniging zonder winstoogmerk "One Take" op
te richten, overeenkomstig de wet van 27 juni 1921 zoals gewijzigd door de wet van 2 mei 2002,  waarvan de
statuten hieronder beschreven worden:

I. NAAM, ZETEL, DOEL, DUUR
Artikel 1:
De vereniging draagt de naam "One Take". Alle akten, facturen, aankondigingen, uitgaven en andere stukken
uitgaande van de vereniging zullen deze naam vermelden, onmiddellijk voorafgegaan of gevolgd door de
woorden "vereniging zonder winstoogmerk" of de afkorting "vzw".

Artikel 2:
De maatschappelijke zetel van One Take vzw is gevestigd te Kunstenaarstraat 24, 9040 Sint-Amandsberg. Deze
vereniging ressorteert onder het gerechtelijk arrondissement Gent. Alle stukken voorgeschreven door de vzw-wet
worden neergelegd in het dossier bijgehouden op de griffie van de rechtbank van koophandel van het gerechtelijk
arrondissement Gent.

Artikel 3:
One Take vzw stelt zich tot doel om kunstenaars een platform te bieden waar creativiteit, inspiratie en
samenwerking hoogtij vieren, zodat ze zich individueel of in groepsverband verder kunnen ontplooien in
muzikale, audiovisuele of daaraan verwante kunstvormen. Muzikaliteit wordt benaderd in de breedste zin van het
woord, waardoor One Take vzw ook ruime biedt aan stemmen die anders niet gehoord worden. Door onze
krachten te bundelen nemen we de verantwoordelijkheid om van deze creatieve producten een vaste waarde te
maken binnen het kunst- en cultuurlandschap, deze te delen met een uiteenlopend publiek en kansen te bieden
voor nieuwe artistieke projecten.

 *14309460*
Neergelegd
11-10-2014

0563899897

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Daarnaast heeft One Take vzw ook een kunsteducatieve dimensie. De vereniging wil ruimte creëren voor
praktijkgerichte workshops, waarbij de nadruk ligt op artistieke beleving en creatieve productie. Deze workshops
kunnen zowel zelfstandig, in samenwerking met derden als op aanvraag van derden georganiseerd worden. Door
muziek en aanverwante kunstvormen te beschouwen als een gemeenplaats om de wereld te benaderen vanuit
verschillende standpunten, wil One Take vzw de nadruk leggen op diversiteit en daarbij ook een artistiek platform
bieden voor culturele en maatschappelijke minderheidsgroepen.
One Take vzw wil bovendien een forum alsook een juridische en administratieve structuur bieden aan haar leden,
die in het kader van bovenstaande doelstellingen artistieke prestaties willen verlenen aan derden. Om dit te
verwezenlijken wil One Take vzw actief samenwerken met verschillende culturele en artistieke instanties die
dezelfde of gelijknamige doelstellingen nastreven.
One Take vzw kan alle activiteiten inrichten of eraan deelnemen, die rechtstreeks of onrechtstreeks kunnen
bijdragen tot het verwezenlijken van de hierboven beschreven doelstellingen. De vereniging tracht haar doel
onder meer te bereiken door het realiseren van opnames en live-mixen, door te voorzien in mechanische
reproducties van geluid en door het ter beschikking stellen van opnameapparatuur. Daarnaast wil One Take vzw
haar doelstellingen realiseren door het aanbieden van educatieve workshops, cursussen, opleidingen en
coaching-projecten, en door het schrijven van composities en arrangementen. Bovendien wil de vereniging haar
doelstellingen verwezenlijken door het organiseren van of deelnemen aan allerlei artistieke of creatieve muzikale,
literaire en audiovisuele activiteiten, projecten of evenementen, zoals publieke of private optredens, repetities,
concerten en festivals.
One Take vzw kan meer algemene middelen aanwenden die rechtstreeks of onrechtstreeks bijdragen tot de
verwezenlijking van haar doel. De vereniging kan tot uitvoering van hetgeen voorgaand is bepaald, onder meer
alle roerende en onroerende verrichtingen stellen, zakelijke rechten verwerven, huren, verhuren, rechtsgeldige
overeenkomsten sluiten, personeel aanwerven, fondsen verzamelen. De vereniging kan alle activiteiten
uitoefenen of laten uitoefenen die haar doel rechtvaardigen. In het realiseren van het kader van haar doel kan
One Take vzw zelfs daden van koophandel stellen, enkel voor zover de opbrengst hiervan uitsluitend besteed
wordt aan het doel waarvoor zij is opgericht. Zij kan daartoe ook lid worden van of
samenwerkingsovereenkomsten afsluiten met andere organisaties en verenigingen, die dezelfde of gelijknamige
doelstellingen nastreven. One Take vzw is ook bevoegd steunmaatregelen van de overheden aan te vragen ten
behoeve van het behalen van haar doelstellingen.
Artikel 4:
De vereniging wordt opgericht voor onbepaalde duur.

II. LIDMAATSCHAP
Artikel 5:
One Take vzw bestaat uit werkende leden en toegetreden leden. De vereniging zal minstens drie werkende leden
tellen. De hierboven vermelde oprichters zijn de eerste werkende leden van One Take vzw. Deze leden maken
automatisch deel uit van de Algemene Vergadering.
Het aantal toegetreden leden van One Take vzw is onbeperkt. Om deel uit te maken van One Take vzw dient aan
de volgende voorwaarden voldaan te worden:
a) de jaarlijkse bijdrage betalen
b) de statuten van One Take vzw aanvaarden
c) de belangen van de vereniging niet schaden.
Alle beslissingen betreffende toetreding, uittreding of uitsluiting van leden worden door de Raad van Bestuur
ingeschreven in het register van de leden, dat op de zetel van de vzw wordt gehouden. De volheid van het
lidmaatschap, met inbegrip van het stemrecht op de Algemene Vergadering, komt uitsluitend toe aan de
werkende leden en niet aan toegetreden leden. De toegetreden leden hebben enkel de rechten en verplichtingen
zoals hen toebedeeld door deze statuten. De statutaire bepalingen dienaangaande kunnen zonder consultatie of
akkoord van de toegetreden leden worden gewijzigd. Geen enkel toegetreden lid kan enige aanspraak laten
gelden of uitoefenen op de activa van One Take vzw. Deze uitsluiting van rechten geldt ten allen tijde.

Artikel 6:
Als werkend lid kan tot de vereniging toetreden, iedere natuurlijke of rechtspersoon die door de Algemene
Vergadering als zodanig wordt aanvaard. Elk werkend lid kan te allen tijde uit de vereniging treden door een
schriftelijke opzegging gericht aan de Raad van Bestuur. Deze opzegging wordt ter kennis gebracht aan de
werkende leden. Het lidmaatschap van een werkend lid eindigt door overlijden of vrijwillig ontslag. De uitsluiting
van een werkend lid kan slechts gebeuren door een beslissing van de Algemene Vergadering, genomen met een
meerderheid van twee derden van het aantal aanwezige en/of vertegenwoordigde leden, nadat het lid is gehoord.
Als toegetreden lid kunnen tot de vereniging toetreden, iedere natuurlijke of rechtspersoon die door de Raad van
Bestuur als zodanig wordt aanvaard. De Raad van Bestuur zal zich bij het nemen van haar beslissing houden
aan de voorschriften, zoals die zijn opgenomen in deze statuten. Verzoeken om toetreding dienen schriftelijk of
per e-mail aan de raad van bestuur te worden gericht, onder vermelding van naam, voornamen en adres, of
indien het een rechtspersoon betreft, naam, rechtsvorm en adres van de maatschappelijke zetel van de
verzoeker. De jaarlijkse bijdrage van toegetreden leden bedraagt �10. Toegetreden leden die nalaten de
jaarlijkse bijdrage te betalen worden van rechtswege geacht ontslagnemend te zijn. Het lidmaatschap van een
toegetreden lid eindigt door overlijden, vrijwillig ontslag of uitsluiting.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

III. ALGEMENE VERGADERING
Artikel 7:
De Algemene Vergadering is samengesteld uit alle werkende leden en is bevoegd voor wat bepaald is volgens
de vzw-wetgeving. Toegetreden leden kunnen na voorafgaandelijk verzoek de Algemene Vergadering bijwonen,
maar zij hebben geen stemrecht. Ieder werkend lid kan schriftelijk volmacht geven aan een ander werkend lid,
die het daarbij horend stemrecht mag uitoefenen, echter zonder dat een lid houder mag zijn van meer dan één
volmacht.

Artikel 8:
De Algemene Vergadering is bevoegd voor de wijziging van de statuten, benoeming en afzetting van
bestuurders, benoeming en afzetting van commissarissen (en het bepalen van hun bezoldiging ingeval
bezoldiging wordt toegekend), het goedkeuren van de rekeningen en van de begroting, de kwijting aan de
bestuurders en commissarissen, de omzetting van de vzw in een vennootschap met sociaal oogmerk, het
opstellen van een reglement van inwendige orde, de uitsluiting van een lid, de ontbinding van de  vzw.

Artikel 9:
De Algemene Vergadering wordt jaarlijks samengeroepen in de loop van het eerste trimester teneinde de
rekeningen van het afgelopen jaar en de begroting van het lopend jaar goed te keuren.
Een buitengewone Algemene Vergadering kan door de Raad van Bestuur worden samengeroepen telkens als
het belang van de vzw het vereist. De Raad van Bestuur is ertoe gehouden een buitengewone Algemene
Vergadering samen te roepen, telkens wanneer minstens één vijfde van de leden er schriftelijk om verzoekt.
Oproepingen voor de Algemene Vergadering worden per post of per e-mail verstuurd, ten laatste twee weken
voor de vergadering. De oproeping omvat de agenda van de vergadering. Deze agenda wordt bepaald door de
Raad van Bestuur en wordt bij de oproepingsbrief gevoegd. Elk voorstel, ondertekend door minstens één vijfde
van de leden, wordt op de agenda gebracht.

Artikel 10:
De Algemene Vergadering wordt voorgezeten door de voorzitter van de Raad van Bestuur, of bij diens
afwezigheid, door de secretaris. De voorzitter wijst een secretaris  aan ingeval de secretaris van de Raad van
Bestuur afwezig is. De agenda wordt vastgesteld door de Raad van Bestuur. Onderwerpen die niet op de agenda
staan, kunnen mede in onderhandeling worden genomen nadat de agenda voltooid is onder de rubriek “varia”.
De Algemene Vergadering kan op geldige wijze een beslissing nemen over punten die niet op de agenda
vermeld staan op voorwaarde dat alle werkende leden aanwezig of vertegenwoordigd zijn.
Behalve wanneer de wet van 27 juni 1921, zoals gewijzigd door de Wet van 2 mei 2002, of deze statuten
uitdrukkelijk anders vermelden, kan de Algemene Vergadering geldig beslissen bij gewone meerderheid van
stemmen.

Artikel 11:
Van elke vergadering wordt een verslag gemaakt dat op de eerstvolgende vergadering wordt goedgekeurd en
vervolgens ondertekend door de voorzitter. Deze verslagen worden bijgehouden in een speciaal register dat voor
de leden ter inzage ligt op de maatschappelijke zetel. Uittreksels uit het verslag bestemd voor derden worden
ondertekend door de voorzitter of door twee bestuurders. De besluiten van de Algemene Vergadering worden
aan de toegetreden leden en belanghebbende niet-leden mondeling, per brief of per e-mail ter kennis gebracht,
dit alles onverminderd door de wet met betrekking tot bekendmakingen.
 
IV. RAAD VAN BESTUUR
Artikel 12:
De vereniging wordt bestuurd door een Raad van Bestuur van minstens drie bestuurders, al dan niet lid van de
vereniging. Er zijn slechts twee bestuurders nodig indien de vereniging maar drie werkende leden telt. De
bestuurders handelen als een college. Zij worden voor onbepaalde tijd verkozen door de Algemene Vergadering
en zijn te allen tijde door deze afzetbaar. Zij oefenen hun mandaat kosteloos uit, tenzij de Algemene Vergadering
anders zou bepalen. Zo door vrijwillig ontslag of door afzetting het aantal bestuurders is teruggevallen tot onder
het wettelijk minimum, dan blijven de bestuurders in functie totdat in hun vervanging is voorzien.

Artikel 13:
De Raad van Bestuur kiest uit zijn leden een voorzitter, een ondervoorzitter en een secretaris. De voorzitter en de
ondervoorzitter roepen de raad bijeen. De voorzitter zit de vergadering voor. In geval van zijn afwezigheid wordt
hij vervangen door de ondervoorzitter.
De Raad van Bestuur kan slechts geldig beslissen indien tenminste de helft van de bestuurders aanwezig is of
vertegenwoordigd is. Indien dit quotum niet is bereikt, kan een nieuwe raad worden bijeengeroepen met dezelfde
agenda, die geldig zal beraadslagen en beslissen indien ten minste twee bestuurders aanwezig of
vertegenwoordigd zijn. De beslissingen worden genomen bij gewone meerderheid (= meer dan de helft,
onthoudingen worden niet meegeteld) van de stemmen.
Iedere bestuurder kan op schriftelijke wijze volmacht geven aan een andere bestuurder om hem op een
vergadering van de Raad van Bestuur te vertegenwoordigen. In uitzonderlijke gevallen, wanneer de dringende
noodzakelijkheid en het belang van de vereniging zulks vereisen, kunnen de besluiten van de Raad van Bestuur
worden genomen bij een eenparig schriftelijk akkoord van de bestuurders. Dit schriftelijk akkoord kan
meegedeeld worden per brief of per e-mail. Deze procedure kan echter niet gevolgd worden voor de vaststelling

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

van de jaarrekening.
De Raad van Bestuur wordt samengeroepen door minstens twee bestuurders. Oproepingen voor de Raad van
Bestuur worden per post of per e-mail verstuurd, ten laatste twee weken voor de vergadering. De Oproeping
bevat ook de agenda voor de vergadering. De agenda wordt opgesteld door  de voorzitter, maar ieder lid van de
Raad van Bestuur heeft het recht punten op de agenda te plaatsen.
Van elke vergadering worden notulen opgemaakt, die ondertekend worden door de secretaris  en ingeschreven
worden in een daartoe bestemd register. De uittreksels die moeten worden overlegd en alle andere akten worden
geldig ondertekend door de voorzitter, de ondervoorzitter en de secretaris.

Artikel 14:
De Raad van Bestuur leidt de zaken van de vereniging en vertegenwoordigt deze in en buiten rechte. Hij is
bevoegd voor alle aangelegenheden, met uitzondering van deze die door de wet uitdrukkelijk aan de Algemene
Vergadering zijn voorbehouden.
Ten aanzien van derden is de vereniging slechts geldig verbonden door de gezamenlijke handtekening van twee
bestuurders. Bestuurders die namens de Raad van Bestuur optreden, moeten ten aanzien van derden niet doen
blijken van enig besluit of van enige machtiging.
De Raad van Bestuur kan voor bepaalde handelingen en taken, en voor daden van dagelijks bestuur, zijn
bevoegdheid overdragen aan een dagelijks bestuur, aan één of meer bestuurders of zelfs aan een andere
persoon, al dan niet lid van de vereniging. Wanneer meer dan één persoon met het dagelijks bestuur wordt
belast, wordt de vereniging in haar handelingen van het dagelijks bestuur rechtsgeldig vertegenwoordigd door
één persoon, die bestuurder is, belast met het dagelijks bestuur.
De bevoegdheid om de vereniging in en buiten rechte te vertegenwoordigen kan door de Raad van Bestuur bij
eenvoudig besluit worden opgedragen aan één of meer personen, al dan niet bestuurder, die, desgevallend,
gezamenlijk optreden. De bevoegdheid van de bovengenoemde perso(o)n(en) wordt precies afgebakend door de
Raad van Bestuur, die eveneens de duur van het mandaat bepaalt. Het mandaat kan te allen tijde met
onmiddellijke ingang door de Raad van Bestuur worden ingetrokken.
De Algemene Vergadering beslist over het door de Raad van Bestuur voorgestelde Huishoudelijk Reglement.
Wijzigingen aan het Huishoudelijk Reglement kunnen worden opgesteld door de Raad van Bestuur, doch dienen
ter bekrachtiging worden voorgelegd aan de Algemene Vergadering. Bij dit Huishoudelijk reglement mogen,
zonder strijdig te zijn met de bindende voorschriften van de wet of van de statuten, alle maatregelen worden
getroffen in verband met de toepassing van de statuten en de regeling van de maatschappelijke zaken in het
algemeen, en kan aan de leden of hun rechtverkrijgenden alles worden opgelegd wat in het belang van de
vereniging wordt geacht.

V. INZAGERECHT
Artikel 15:
Alle werkende leden kunnen op de zetel van de vereniging het register van de leden raadplegen, alsmede alle
notulen en beslissingen van de Algemene Vergadering en van de Raad van Bestuur, evenals alle
boekhoudkundige stukken van de vereniging, volgens de in het Koninklijk Besluit vastgelegde modaliteiten.
De leden richten hun verzoek tot inzage aan de Raad van Bestuur, die de aanvrager een datum en uur zullen
mededelen waarop de gevraagde stukken kunnen worden ingekeken op de zetel van de vereniging. Behoudens
goedkeuring door de Raad van Bestuur is het nemen van kopieën, of enigerlei andere opnames van de stukken
van de vzw verboden. Het is een lid na de inzage niet toegestaan vertrouwelijke informatie te delen met derden.
Het inzagerecht van toegetreden leden en derden is uitdrukkelijk beperkt tot die personen die hierin bij wet,
Koninklijk Besluit of enige andere uitvoeringsbesluiten zijn voorzien. Andere personen kunnen slechts inzage
bekomen na schriftelijk verzoek daartoe aan de Raad van Bestuur, en slechts na schriftelijke goedkeuring van de
Raad van Bestuur, met aanduiding van de dag en het uur, en limitatieve opgave van de documenten die mogen
worden ingezien.

VI. BEGROTINGEN, REKENINGEN
Artikel 16:
Het boekjaar van de vzw loopt van 1 januari tot 31 december. Bij het einde van elk boekjaar (telkens op 31
december) bereidt de Raad van Bestuur de rekeningen en de begrotingen voor en legt ze de balans en de
resultatenrekening van het verlopen dienstjaar en de begroting van het lopend dienstjaar ter goedkeuring voor.
De goedkeuring van de rekeningen en van de begroting impliceert de ontlasting van de leden van de Raad van
Bestuur. Het batig saldo vergroot het vermogen van de vzw en kan niet als dividend of anderszins aan de leden
worden uitgekeerd.

De inkomsten van de vzw kunnen bestaan uit:
a) lidmaatschapsbijdragen
b) giften
c) de winsten verwezenlijkt door de inrichting of uitvoering van de activiteiten zoals omschreven in de statuten
d) de winsten gerealiseerd door eventuele commerciële activiteiten bedoeld om de vzw werkingsmiddelen te
bezorgen voor de realisatie van haar maatschappelijk doel.
 
VII. ONTBINDING, VEREFFENING
Artikel 17:

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/1

0/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Behoudens de gevallen van gerechtelijke ontbinding en van ontbinding van rechtswege, kan slechts de
Algemene Vergadering tot ontbinding besluiten, op de wijze zoals bepaald in de wet. In geval van vrijwillige
ontbinding benoemt de Algemene Vergadering, of bij gebreke daarvan de rechtbank, één of meer vereffenaars.
Zij bepaalt hun bevoegdheid, evenals de wijze van vereffening.

Artikel 18:
In geval van ontbinding worden de activa, na aanzuivering van de schulden, overgedragen aan de vereniging,
stichting of inrichting, die een gelijkaardig doel als deze vereniging nastreeft. Zijn er verscheidene zodanige
verenigingen, dan maakt de Algemene Vergadering een keuze of verdeelt zij de activa naar goedvinden.

Artikel 19:
Voor alles wat in deze statuten niet uitdrukkelijk is geregeld, is de wet van 27 juni 1921 zoals gewijzigd door de
wet van 2 mei 2002, of de wetgeving die deze wet zou vervangen na de oprichting van de vereniging, van
toepassing, de algemene wettelijke bepalingen, het huishoudelijke reglement en de gebruiken ter zake.  

OVERGANGSBEPALINGEN
Het eerste boekjaar loopt vanaf de datum van oprichting (11/10/2014) tot 31 december 2015.

BENOEMING VAN DE RAAD VAN BESTUUR
Bij de oprichting  van de vzw werd door de oprichtende leden het volgende besloten:

Voor de Raad van Bestuur worden benoemd:
-       Voorzitter:  Verlinden, Michaël  Kunstenaarstraat 24, 9040 Sint-Amandsberg
-       Ondervoorzitter en secretaris: Cautaers, Joren, Heirbaan 8, 1570 Galmaarden
Deze benoemingen gaan in van bij de oprichting van de vzw en gelden voor onbepaalde duur.
Aldus goedgekeurd door de Buitengewone Algemene Vergadering te Kunstenaarstraat 24, 9040 Sint-
Amandsberg op 11/10/2014 in vier exemplaren, waarvan er één bewaard wordt op de maatschappelijke zetel van
de vzw en waarvan het andere wordt neergelegd op de Griffie van de Rechtbank van Koophandel te Gent.

Getekend:
 
De heer Joren Cautaers, Heirbaan 8, 1570 Galmaarden
De heer Michaël Verlinden, Kunstenaarstraat 24, 9040 Sint-Amandsberg
Mevrouw Ellen Descamps, Kunstenaarstraat 24,  9040 Sint-Amandsberg

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/1

0/
20

14
 - 

An
ne

xe
s 

du
 M

on
ite

ur
 b

el
ge

 


