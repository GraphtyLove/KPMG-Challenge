





























MOD 2.2

In de bijlagen bij het Belgisch Staatsblad bekend te maken kopie
na neerlegging van de akte ter griffie

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Huisartsenwachtpost Panacea

(afgekort) : HWP Panacea

Rechtsvorm :: Vereniging zonder winstoogmerk

Zetel : Provinciebaan 279

9620

België

Onderwerp akte : Oprichting

Zottegem (Velzeke-Ruddershove)

  
STATUTEN v.z.w. HUISARTSENWACHTPOST PANACEA
 
 
Ondernemingsnummer :
Benaming (voluit) : Huisartsenwachtpost PANACEA
Benaming (afgekort) : HWP PANACEA
Rechtsvorm : Vereniging zonder winstoogmerk
Zetel :  Provinciebaan 279, 9620 ZOTTEGEM,
 
 
Tussen de ondergetekenden : 

 v.z.w. Huisartsenkring PANACEA, 480-593-923, zetel : Provinciebaan 279 te 9620 Zottegem,
en
CHINITOR Ewald, 740124-261-95, huisarts, praktijk : Hauwerzele 21 te 9520 Sint-Lievens-Houtem, Belg,
COOMAN Kris, 781116-309-53, huisarts,  praktijk : Kasteelstraat 21 te 9660 Brakel , Belg,
DE PRIL Danny, 601109-133-61, huisarts, praktijk : Ledebergstraat 64 te 9550 Herzele, Belg,
DE SPIEGELEER Peter, 680618-449-93, huisarts, praktijk :  Ragestraat 23 te 9620 Zottegem, Belg,
GROESSENS Iris, 770423-170-09, huisarts, praktijk : Geraardsbergse Steenweg 135  te 9860 Oosterzele, Belg,
JOURQUIN Philip, 570721-389-33, huisarts, praktijk : Ronsesestraat 1 te 9660 Brakel, Belg,
LAMBRECHT Emy, 780907-114-19,  huisarts, praktijk : Vijverstraat 67 te 9860 Oosterzele, Belg,
LATOIR Annelies, 780422-290-37, huisarts, praktijk : Keiberg 1 te 9521 Letterhoutem, Belg,
SOETAERT Dirk, 590717-473-14, huisarts, praktijk : Driehoekstraat 8 te 9660 Brakel, Belg,
VAN DE PUTTE Anja, 730930-160-51, huisarts, praktijk : Provinciebaan 279 te 9620 Zottegem, Belg,
VAN DER VEKEN Kristiaan, 600911-305-09, huisarts, praktijk : Molenkouter 7  te 9620 Zottegem, Belg,
VERMAERCKE Cassandra, 780321-034-25, huisarts, praktijk : Stationsstraat 7 te 9860 Oosterzele, Belg,

 is overeengekomen een vereniging zonder winstoogmerk op te richten, in overeenstemming met de wet van 27
juni 1921, gewijzigd door de wet van 2 mei 2002 die rechtspersoonlijkheid verleent aan alle verenigingen zonder
winstoogmerk, de internationale verenigingen zonder winstoogmerk en de stichtingen, en waarvan de statuten
als volgt zijn vastgesteld : 
 
Titel 1 : Naam, Zetel, Doel, Duur
 
Artikel 1 – De vereniging draagt de naam “Huisartsenwachtpost PANACEA, afgekort HWP Panacea”. Zowel de

 *14301206*

Neergelegd

31-01-2014

0544925412

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

volledige naam als de afkorting kunnen elk afzonderlijk als enige en volledige statutaire benaming van de
vereniging worden gebruikt. Alle officiële stukken en akten uitgaande van de vereniging dragen deze benaming
voorafgegaan of gevolgd door de rechtsvorm en het adres van de zetel van de vereniging.
 
Artikel 2 – De zetel van de vereniging is gevestigd aan de Provinciebaan 279 te 9620 Zottegem, in het
gerechtelijk arrondissement Aalst. De algemene vergadering kan op voorstel van de Raad van Bestuur beslissen
het adres van de maatschappelijke zetel te wijzigen, maar steeds binnen het gebied waarvoor de
huisartsenwachtpost de wachtdienst verzekert. De zetelverplaatsing moet vooraf aan de Provinciale Raad van de
Orde van Geneesheren worden meegedeeld.
 
Artikel 3 – De vereniging heeft tot doel een huisartsenwachtpost te beheren voor de regio overeenkomstig de
regio van de v.z.w. Huisartsenkring PANACEA.  De gedetailleerde omschrijving van het grondgebied zal te allen
tijde nauwkeurig in het huishoudelijk reglement omschreven worden en aan de bevolking van de betrokken
gemeenten en deelgemeenten kenbaar gemaakt worden. De tekst van het huishoudelijk reglement moet ter
goedkeuring worden voorgelegd aan de Provinciale raad van de Orde van Geneesheren.
Zij mag eveneens alle activiteiten ondernemen die dit doel kunnen bevorderen, inclusief het stellen van
handelsdaden, zij het op bijkomstige wijze en enkel voor zover de opbrengst hiervan besteed wordt aan het doel
in het eerste lid omschreven.
 
Artikel 4 – De vereniging wordt opgericht voor onbepaalde duur, maar kan evenwel te allen tijde worden
ontbonden.
 
Titel 2 : De Leden
 
Artikel 5 – Het aantal leden is onbeperkt maar moet minstens vier bedragen. De vereniging telt effectieve en
toegetreden leden.
Effectieve leden zijn diegenen van wie de naam vermeld is in het ledenregister dat op de zetel van de vereniging
wordt bijgehouden en in geval van wijzigingen jaarlijks wordt neergelegd ter griffie van de rechtbank van
koophandel in Oudenaarde ( binnen de maand na de verjaardag van het neerleggen van de statuten). De
initiatief nemende en inrichtende rechtspersoon v.z.w. Huisartsenkring PANACEA is van ambtswege lid van de
algemene vergadering van de v.z.w. Huisartsenwachtpost PANACEA.  De bovengenoemde en ondertekenende
stichtende leden zijn de eerste effectieve leden van de vereniging.  De volheid van het lidmaatschap, met
inbegrip van het stemrecht op de algemene vergadering komt uitsluitend toe aan de effectieve leden. De
wettelijke bepalingen zijn alleen op de effectieve leden toepasselijk.
 
Artikel 6 – Als effectief lid kan tot de vereniging toetreden iedere huisarts die de geneeskunde uitoefent in het
gebied waarvoor de huisartsenwachtpost de wachtdienst verzekert zoals nauwkeurig omschreven in het
huishoudelijk reglement, om de continuïteit van zorgen voor zijn praktijk te waarborgen deelneemt aan de
wachtdienst, georganiseerd door de wachtpost en volgens de modaliteiten vastgelegd in het huishoudelijk
reglement door de algemene vergadering als lid wordt aanvaard.  
 
Deze toetreding gebeurt steeds op voordracht van de overkoepelende v.z.w. Huisartsenkring PANACEA,
waarvan alle effectieve leden eveneens effectief lid moeten zijn.
 
Kandidaat-leden richten hun aanvraag tot lidmaatschap schriftelijk of per mail aan de voorzitter. Deze kan de
kandidaat voorlopig als lid aanvaarden tot de volgende algemene vergadering de definitieve beslissing neemt. In
de tussentijd heeft een voorlopig aanvaard lid dezelfde rechten en plichten als de andere leden. Elk lid aanvaardt
de statuten en het huishoudelijk reglement van de vereniging.
 
Artikel 7 – Toegetreden leden zijn ereleden, beschermleden, steunende, adviserende of medewerkende leden.
Zij kunnen door de raad van bestuur worden aanvaard onder door haar te bepalen voorwaarden. Zij kunnen
aanwezig zijn op de algemene vergadering of de raad van bestuur wanneer zij dit wensen én wanneer de raad
van bestuur het gepast oordeelt hen uit te nodigen. Zij bezitten evenwel geen stemrecht.  Hun verdere rechten en
plichten worden vermeld in het huishoudelijk reglement. Wettelijke bepalingen zijn op hen niet van toepassing.
 
Artikel 8 – De jaarlijkse ledenbijdrage wordt elk jaar vastgesteld door de Algemene vergadering op voorstel van
de Raad van bestuur. Zij bedraagt hoogstens 750 euro.
Deze bijdragen worden geïnd via tussenkomst van de huisartsenkring(en) voor wie de vereniging de wachtpost
organiseert.
Een lid dat de ledenbijdrage niet betaalt binnen één maand na de aanmaning, krijgt een nieuwe aanmaning.
Indien ook deze niet binnen één maand gevolgd wordt door de betaling, wordt het lid in gebreke gesteld en als
ontslagnemend beschouwd.
 
Artikel 8 bis - Jaarlijks zal een onkostennota worden overgemaakt aan de huisartsenkring(en) als vergoeding
voor het gebruik van de wachtpostinfrastructuur. Deze vergoeding is jaarlijks aanpasbaar.
 
Artikel 9 – Elk lid kan te allen tijde uit de vereniging treden. Het ontslag moet schriftelijk aan de voorzitter van de
raad van bestuur ter kennis worden gebracht. De raad van bestuur kan om de doelstelling van de vereniging niet

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

in het gedrang te brengen in het huishoudelijk reglement een opzegperiode vastleggen waarbinnen een
ontslagnemend lid zijn aangegane verbintenissen blijft nakomen, in het bijzonder het waarnemen van de
wachtbeurten.
 
Artikel 10 – Tot uitsluiting van een lid kan alleen door de algemene vergadering worden besloten met een twee
derde meerderheid van de aanwezige en vertegenwoordigde stemmen, en nadat het lid is opgeroepen en wordt
gehoord. Deze uitsluiting moet ter bekrachtiging worden voorgelegd aan de Provinciale raad van de Orde van
Geneesheren.
Een lid dat niet meer voldoet aan de toetredingsvoorwaarden vermeld in artikel 6 wordt eveneens als
ontslagnemend beschouwd.
 
Artikel 11 – Uittredende, uitgetreden of uitgesloten leden en hun rechtsopvolgers hebben geen deel in het
vermogen van de vereniging, en kunnen derhalve ook nooit teruggave of vergoeding voor gestorte bijdragen en
gedane inbrengen vorderen.  Bij ontslag of uitsluiting blijven eventueel achterstallige lidgelden inclusief het lidgeld
voor het lopende jaar verschuldigd.
 
Titel 3 : De Raad van Bestuur
 
Artikel 12  – De algemene vergadering benoemt onder haar leden de leden van de raad van bestuur, die verder
als bestuurder worden vermeld.
De bestuurders worden benoemd met een meerderheid van stemmen, ongeacht het aantal aanwezige en/of
vertegenwoordigde leden. De bestuurders oefenen hun mandaat kosteloos uit maar kunnen wel een
kostenvergoeding  ontvangen.
 
Artikel 13 - De vereniging wordt bestuurd door een raad van bestuur van ten minste vier bestuurders. Indien de
algemene vergadering slechts vier leden telt bestaat de raad van bestuur uit drie personen. In ieder geval moet
het aantal bestuurders steeds lager zijn dan het aantal leden van de algemene vergadering. 
 
De wachtdienstcoördinator van de v.z.w. Huisartsenkring PANACEA zetelt van ambtswege en als liaison-
bestuurder in de Raad van Bestuur van de v.z.w. Huisartsenwachtpost PANACEA.
 
Artikel 14 - De bestuurders worden benoemd voor een periode van vier jaar, en zijn maximaal 2 maal
ononderbroken herverkiesbaar. Tussentijds benoemde bestuurders zijn slechts verkozen voor de rest van de
duur van het mandaat. 
 
Artikel 15 – Het mandaat van de bestuurders eindigt door afzetting door de algemene vergadering, door vrijwillig
ontslag, door het verstrijken van het mandaat, door verlies van het lidmaatschap of door overlijden.
De afzetting door de algemene vergadering wordt beslist bij meerderheid van stemmen, ongeacht het aantal
aanwezige en/of vertegenwoordigde leden. Het moet evenwel uitdrukkelijk vermeld worden op de agenda van de
algemene vergadering.
 
Een bestuurder die vrijwillig ontslag neemt moet dit schriftelijk bekend maken aan de raad van bestuur. Dit
ontslag gaat onmiddellijk in tenzij door dit ontslag het minimum aantal bestuurders onder het statutaire minimum
is gedaald. In dit geval moet de raad van bestuur binnen de twee maanden de algemene vergadering bijeen
roepen welke in de vervanging van de betrokken bestuurder dient te voorzien en hem daarvan ook schriftelijk in
kennis zal stellen.
 
Artikel 16 – De raad van bestuur verdeelt de bestuursfuncties onder haar bestuursleden, zoals de voorzitter, de
ondervoorzitter(s), de penningmeester en de secretaris. Andere bestuursfuncties kunnen omschreven worden in
het huishoudelijk reglement.
De raad van bestuur wordt bijeengeroepen door de voorzitter of door de ondervoorzitter of door twee
bestuurders.
De oproepingen tot de raad van bestuur moeten om geldig te zijn ondertekend of verstuurd worden door de
voorzitter of door de ondervoorzitter of door twee bestuurders. Alle bestuurders moeten worden opgeroepen per
gewone of aangetekende brief, per mail of per fax, ten minste vijf dagen voor de vergadering. Bij
hoogdringendheid kan van deze termijn worden afgeweken, mits alle bestuurders hiermee akkoord zijn.
De vergaderingen van de raad van bestuur worden voorgezeten door de voorzitter. Indien deze belet of afwezig
is wordt de vergadering voorgezeten door de ondervoorzitter en in geval van diens belet of afwezigheid door de
oudste van de aanwezige bestuurders.
 
Artikel 17 – De raad van bestuur leidt de vereniging en vertegenwoordigt deze in en buiten rechte. Hij is bevoegd
voor alle aangelegenheden, met uitzondering van die welke uitdrukkelijk door de wet aan de algemene
vergadering zijn voorbehouden. Hij treedt op als eiser en verweerder, in alle rechtsgedingen en beslist over het al
dan niet aanwenden van rechtsmiddelen.
 
De raad van bestuur benoemt en ontslaat de leden van het personeel en bepaalt hun bezoldigingen.
 
De raad van bestuur oefent zijn bevoegdheden uit als een college.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

 
De raad van bestuur kan slechts geldig beslissen indien de meerderheid van de bestuurders aanwezig is. De
beslissingen worden genomen bij meerderheid van stemmen van de aanwezige bestuurders. Onthoudingen en
ongeldige stemmen worden niet in de beoordeling meegerekend. Bij staking van stemmen is de stem van de
voorzitter of de stem van diegene die hem vervangt doorslaggevend.
 
Artikel 18 – Van elke vergadering worden notulen gemaakt, die ondertekend worden door de voorzitter en de
secretaris en die ingeschreven worden in een daartoe bestemd register. De uittreksels die moeten worden
voorgelegd worden geldig ondertekend door de voorzitter en door de secretaris. Bij ontstentenis van deze
bestuurders kunnen twee andere bestuurders deze documenten geldig ondertekenen.
 
Artikel 19 – De raad van bestuur vaardigt alle huishoudelijke reglementen uit die hij nodigt acht en nuttig oordeelt
en legt deze reglementen samen met alle wijzigingen ter goedkeuring voor aan de algemene vergadering. De
reglementen of wijzigingen gaan van kracht na de goedkeuring door de algemene vergadering en de
bekrachtiging door de Provinciale raad van de Orde van Geneesheren.
 
Artikel 20 – Onverminderd de algemene vertegenwoordigingsbevoegdheid van de raad van bestuur als college
wordt de vereniging in en buiten rechte steeds geldig vertegenwoordigd door het gezamenlijke optreden van twee
bestuurders
De bestuurders kunnen geldig optreden namens de vereniging en moeten ten aanzien van derden niet doen
blijken van enig besluit of van enige machtiging.
Bestuurders gaan geen persoonlijke verplichtingen aan bij het afsluiten van verbintenissen voor de vereniging.
Hun aansprakelijkheid is beperkt tot het vervullen van de hun gegeven opdracht en tot de tekortkomingen in hun
bestuur.
 
Artikel 21 – De raad van bestuur kan zijn bevoegdheden voor bepaalde handelingen en taken op zijn
verantwoordelijkheid overdragen aan één of meerdere personen (derden),
Hun benoeming gebeurt door de raad van bestuur bij meerderheid van stemmen van de aanwezige bestuurders,
die hieromtrent geldig beslist indien de meerderheid van de bestuurders aanwezig is.
De aanvaarding van de opdracht, de inhoud van de opdracht en de omvang van hun bevoegdheden, alsook de
ambtsbeëindiging en/of afzetting worden in de notulen van de algemene vergadering opgenomen.
 
De ambtsbeëindiging van deze gemachtigde personen kan geschieden:
op vrijwillige basis door de gemachtigde zelf door een schriftelijk ontslag in te dienen bij de raad van bestuur.
Door afzetting door de raad van bestuur bij meerderheid van stemmen van de aanwezige bestuurders die
hieromtrent geldig beslist indien de meerderheid van de bestuurders aanwezig is. De beslissing hieromtrent door
de raad van bestuur moet evenwel binnen de zeven kalenderdagen bij aangetekende brief ter kennis worden
gebracht van de betrokkene.
 
De voor bijzondere opdrachten aangestelde gevolmachtigden oefenen hun bevoegdheden afzonderlijk of
gezamenlijk uit.
 
Artikel 22 – De raad van bestuur kan een dagelijks bestuur aanstellen.
 
Het dagelijks bestuur wordt omschreven als de handelingen of verrichtingen die door het dagelijks leven van de
vereniging vereist of die zowel wegens hun gering belang als wegens de noodzakelijkheid van een snelle
oplossing de tussenkomst van de raad van bestuur zelf niet rechtvaardigen.
 
Hun benoeming gebeurt door de raad van bestuur bij meerderheid van stemmen van alle bestuurders.
 
De ambtsbeëindiging van een lid van het dagelijks bestuur kan geschieden:
Op vrijwillige basis door een lid van het dagelijks bestuur zelf door een schriftelijk ontslag in te dienen bij de raad
van bestuur.
Door afzetting door de raad van bestuur bij meerderheid van stemmen van de aanwezige bestuurders die
hieromtrent geldig beslist indien de meerderheid van de bestuurders aanwezig is. De beslissing hieromtrent door
de raad van bestuur moet evenwel binnen de zeven kalenderdagen bij aangetekende brief ter kennis worden
gebracht van de betrokkene.
 
De beslissingen genomen door het dagelijks bestuur worden op intern vlak steeds genomen in collegiaal overleg.
Voor de externe vertegenwoordiging wat het dagelijks bestuur betreft, kan een dagelijks bestuurder alleen
handelen.
 
 
 
 
 
Titel 4 : De Algemene Vergadering
 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

Artikel 23 – De algemene vergadering is samengesteld uit alle leden en wordt voorgezeten door de voorzitter van
de raad van bestuur of bij afwezigheid door de ondervoorzitter of bij diens afwezigheid door de oudste van de
aanwezige bestuurders.
 
Elk lid beschikt over één eigen stem op de algemene vergadering. Een lid kan zich door een ander lid laten
vertegenwoordigen.
 
Een lid kan evenwel maximaal 3 volmachten hebben.  De volmachten dienen schriftelijk te worden gegeven.
 
Artikel 24 – Uitsluitend de algemene vergadering is bevoegd voor
         - het wijzigen van de statuten
         - de benoeming of de afzetting van en de kwijting aan de bestuurders
         - de benoeming of  de afzetting van en de kwijting aan de commissarissen en het bepalen van
         hun bezoldiging in geval een bezoldiging wordt toegekend
         - de goedkeuring van de rekeningen en de begroting
         - de ontbinding van de vereniging
         - de uitsluiting van een lid van de vereniging
         - de omzetting van de vereniging in een vennootschap met een sociaal oogmerk
         - alle gevallen waarin de statuten dat vereisen
 
Artikel 25 – De algemene vergadering wordt samengeroepen door de raad van bestuur of diens voorzitter,
telkens wanneer het belang van de vereniging dit vereist en tenminste éénmaal per jaar voor het goedkeuren van
rekeningen van het afgelopen jaar en de begroting van het komend jaar en om zich uit te spreken over de
kwijting van de bestuurders.
 
Artikel 26 – De algemene vergadering wordt gehouden binnen de zes maanden na afsluitingsdatum van het
boekjaar.
 
 
Artikel 27 – De raad van bestuur is bovendien verplicht de algemene vergadering samen te roepen wanneer één
vijfde van de effectieve leden daartoe schriftelijk een verzoek richt aan de voorzitter van de raad van bestuur
waarin de te behandelen agendapunten zijn vermeld. De raad van bestuur moet dan binnen de 20 werkdagen na
het ontvangen van dit verzoek een algemene vergadering beleggen en reglementair samenroepen met op de
agenda minstens de gevraagde onderwerpen.
 
 
Artikel 28 - De oproeping tot de algemene vergadering gebeurt met een brief die per post of per e-mail verstuurd
wordt. Die moet om geldig te zijn ondertekend zijn door de voorzitter of door 2 bestuurders. Zij zijn gericht aan
alle effectieve leden en, indien gewenst door het lid in kwestie en het bestuur- ook aan toegetreden leden. Zij
moeten verstuurd worden minstens 10 werkdagen voor de geplande vergadering. Zij bevatten dag, uur en plaats
van de vergadering en de agenda.
 
Artikel 29 – De agenda voor de algemene vergadering wordt door de raad van bestuur vastgelegd. Elk
onderwerp dat schriftelijk, door tenminste één twintigste van de effectieve leden ondertekend en tenminste drie
werkdagen voor de algemene vergadering bij de voorzitter van de raad van bestuur ingediend wordt, moet in de
agenda worden opgenomen en (indien mogelijk) aan alle leden ter kennis worden gesteld.  Over onderwerpen
die niet op de agenda staan kan geen formele beslissing genomen worden.
 
Artikel 30 – In zijn algemeenheid beslist de algemene vergadering bij eenvoudige meerderheid van de aanwezige
en vertegenwoordigde stemmen, behalve in de gevallen voorzien in de statuten.  Bij staking van stemmen beslist
de voorzitter of bestuurder die de vergadering voorzit.
 
Artikel 31 – Tot wijziging van de statuten kan slechts worden besloten indien die wijziging gedetailleerd op de
agenda is vermeld en indien 2/3e van de effectieve leden aanwezig of vertegenwoordigd is. Wordt dit getal niet
bereikt dan kan een tweede vergadering worden bijeengeroepen, zoals door deze statuten is bepaald, en waarop
deze vergadering een
geldig besluit zal kunnen nemen, ongeacht het aantal aanwezigen. Deze tweede vergadering mag niet binnen de
15 dagen volgend op de eerste vergadering worden gehouden. Voor elke statutenwijziging is bovendien een
meerderheid van 2/3e der aanwezige of vertegenwoordigde stemmen vereist, ook op de tweede algemene
vergadering. Tot wijziging van het doel van de vereniging kan slechts met een meerderheid van 4/5e van de
stemmen worden besloten. Onthoudingen en ongeldige stemmen hebben de waarde van een tegenstem.
 
Artikel 32 – Voor een beslissing over ontbinding van de vereniging gelden dezelfde regels als voor een wijziging
van de doelstellingen van de vereniging.
 
Artikel 33 – Voor het uitsluiten van een lid is vereist dat dit punt op de agenda vermeld wordt, dat het lid
uitgenodigd wordt om zijn verdediging te kunnen ontplooien, en dat de beslissing genomen wordt met een twee
derde meerderheid van de aanwezige en vertegenwoordigde stemmen. Onthoudingen en ongeldige stemmen

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



MOD 2.2
Voor-

behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
bevoegd de vereniging, stichting of het organisme ten aanzien van derden te vertegenwoordigen
Verso : Naam en handtekening

hebben de waarde van een tegenstem. De uitsluiting moet ter bekrachtiging worden voorgelegd aan de
Provinciale raad van de Orde van Geneesheren.
 
Artikel 34 - Van elke vergadering worden notulen gemaakt die ondertekend worden door de voorzitter en de
secretaris en die bijgehouden worden in een daartoe bestemd register op de zetel van de vereniging. Dit register
kan op de zetel van de vereniging door de leden en belanghebbende derden worden ingezien. Uittreksels ervan
worden geldig ondertekend door de voorzitter en de secretaris, bij ontstentenis door 2 bestuursleden, en bij
ontstentenis hiervan door 2 leden van de algemene vergadering.
 
Titel 5 :  Rekeningen en Begrotingen
 
Artikel 35 – Het boekjaar van de vereniging loopt van 1 januari tot 31 december.
De raad van bestuur sluit de rekeningen van het voorbije boekjaar af en bereidt de begroting van het komende
boekjaar voor. Beide worden aan de algemene vergadering ter goedkeuring voorgelegd. De rekeningen zijn
minstens 10 werkdagen voor de algemene vergadering ter inzage van de leden op de zetel van de vereniging.
Het batig saldo vergroot het vermogen van de vereniging en kan in geen geval bij wijze van dividend of andere
aan de leden worden uitgekeerd. Het vermogen van de vereniging bestaat uit  inkomsten van lidgelden;
inkomsten van schenkingen, legaten en leningen; inkomsten uit eigen activiteiten, inkomsten uit beleggingen,
inkomsten uit overheidssubsidies indien aanwezig.
 
Titel 6 : Ontbinding en Vereffening
 
Artikel 36 – Behoudens gevallen van gerechtelijke ontbinding en ontbinding van rechtswege kan slechts de
algemene vergadering tot ontbinding besluiten indien 2/3e van de leden op de algemene vergadering aanwezig
of vertegenwoordigd zijn en er bovendien een 4/5e meerderheid akkoord is om de vereniging vrijwillig te
ontbinden. Het voorstel tot vrijwillige ontbinding van de vereniging moet uitdrukkelijk op de agenda van de
algemene vergadering vermeld worden.
 
Zijn geen 2/3e van de leden op deze algemene vergadering aanwezig of vertegenwoordigd, dan moet een
tweede algemene vergadering worden bijeengeroepen die geldig beraadslaagt ongeacht het aantal aanwezige of
vertegenwoordigde leden maar mits een 4/5e meerderheid wordt akkoord gevonden om de vereniging vrijwillig te
ontbinden. Deze tweede algemene vergadering mag niet worden samengeroepen binnen de vijftien dagen na de
eerste.
 
Artikel 37 – In geval van vrijwillige ontbinding benoemt de algemene vergadering, of bij gebreke daarvan, de
rechtbank, één of meer vereffenaars. Zij bepaalt tevens hun bevoegdheid alsmede de vereffeningsvoorwaarden.
Voor zaken die betrekking hebben op het medische beroepsgeheim zal hiervoor een beroep worden gedaan op
artsen.
De activa zullen, na aanzuivering van de passiva, worden overgedragen aan de v.z.w. Huisartsenkring
PANACEA, met als doelstelling een nieuwe vereniging met een gelijkaardige doelstelling op te richten.
 
Titel 7 : Slotbepaling
 
Artikel 38 – Voor alles waarin deze statuten niet uitdrukkelijk voorzien, blijft de wet van 27 juni 1921, gewijzigd
door de wet van 2 mei 2002 en haar uitvoeringsbesluiten toepasselijk.
 
Artikel 39 – De ondertekenaars verklaren deze statuten, goedgekeurd door de Orde van Geneesheren, als enig
rechtsgeldig document tussen de leden betreffende deze materie.  Iedere wijziging dient voorafgaande
goedkeuring van de Orde van Geneesheren te verkrijgen.
 
Opgesteld en getekend in Zottegem op  27 januari 2014
 
 
 
Samenstelling Raad van Bestuur 
Dr. COOMAN Kris  -  Voorzitter
Dr. CHINITOR Ewald - Secretaris
Dr. VERMAERCKE Cassandra - Penningmeester
v.z.w. Huisartsenkring PANACEA -  Bestuurder
Dr. DE PRIL Danny -  Bestuurder
Dr. DE SPIEGELEER Peter -  Bestuurder
Dr. GROESSENS Iris -  Bestuurder
Dr. LATOIR Annelies -  Bestuurder
Dr. SOETAERT Dirk -  Bestuurder
Dr. VAN DE PUTTE Anja -  Bestuurder
Dr. VAN DER VEKEN Kris -  Bestuurder

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 


