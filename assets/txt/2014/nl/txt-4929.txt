





























Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Luik B In de bijlagen bij het Belgisch Staatsblad bekend te maken kopie
na neerlegging ter griffie van de akte

Ondernemingsnr :

Benaming (voluit): Advisado
(verkort):

Rechtsvorm : Besloten vennootschap met beperkte aansprakelijkheid

Zetel : 8000 Brugge, Gouden-Boomstraat 32
(volledig adres)

Onderwerp(en) akte: Oprichting
Er blijkt uit een akte verleden voor Notaris François Blontrock, te Brugge op 3 januari 2014, te registreren, dat er 
door:
De Heer Van Grootven, Patrick, geboren te Antwerpen op vijf december negentienhonderd zesenvijftig, 
(rijksregisternummer 561205-375-56), echtgenoot van Mevrouw Beuten, Lena Maria Ghislaine Yvonne 
Françoise, wonende te 8000 Brugge, Gouden-Boomstraat 32
een besloten vennootschap met beperkte aansprakelijkheid werd opgericht.
NAAM: ADVISADO
ZETEL: 8000 Brugge, Gouden-Boomstraat 32
DUUR: onbeperkte duur.
DOEL: De vennootschap heeft tot doel:

- het optreden als zaakvoerder, bestuurder, vereffenaar, directeur en/of gevolmachtigde in 
ondernemingen en vennootschappen en kan hiervoor vergoedingen ontvangen;

- het verlenen van diensten, met inbegrip van het uitvoeren van controles, audits, studies en 
onderzoeken en verstrekken van adviezen die rechtstreeks of onrechtstreeks verband houden met 
verzekeringen, bankieren en het structureren van vermogen;

- het adviseren, ondersteunen en begeleiden van organisaties bij het verbeteren van hun 
bedrijfsvoering, marketing, communicatie en financieel beleid;

- het beheren van bedrijfsruimtes en het valoriseren ervan door het stellen van alle beheersdaden 
dienaangaande in de ruimste zin;

- het beheren van een eigen roerend patrimonium inzonderheid het verwerven en verhandelen van 
effecten, de participatie in andere vennootschappen en/of ondernemingen, het stellen van zakelijke of 
persoonlijke waarborgen in het voordeel van derden;

- het verwerven van licenties, brevetten en octrooien, alle zakelijke rechten op knowhow en 
ontwikkelde procédés;

- het verlenen van adviezen en intellectuele, financiële en administratieve hulp, het ter beschikking 
stellen aan derden onder eender welke vorm dan ook van benodigdheden, materiaal, instrumenten, hard- en 
software, het uitvoeren in verband met hetgeen vooraf gaat aan concrete projecten, dienstbetoon inzake 
organisatie en toepassing van de meest verschillende wetgevingen;
- het toestaan van leningen en kredietopeningen aan vennootschappen of particuleren onder om het even welke 
vorm; in de meest ruime zin, alle handels- en financiële operaties verrichten behalve die wettelijk voorbehouden 
zijn aan depositobanken, houders van deposito's op korte termijn, spaarkassen, hypotheekmaatschappijen en 
kapitalisatieondernemingen;
- het concipiëren, aanbieden, promoten, organiseren en praktisch uitvoeren van vormingen, seminaries en 
voordrachten zowel in de economische, financiële en verzekeringstechnische sfeer alsook marketing en 
communicatie of nog op het culturele en sociale domein of op elk ander terrein waarin de vennootschap en haar 
vertegenwoordiger(s) competenties of kennis heeft.

De vennootschap kan in het algemeen alle commerciële, industriële, financiële, roerende of 
onroerende verrichtingen in rechtstreeks of onrechtstreeks verband met haar maatschappelijke doelstellingen 
welke van die aard zouden zijn de verwezenlijking ervan geheel of gedeeltelijk te vergemakkelijken.

De vennootschap mag eveneens onroerende handelingen stellen, zowel beleggen als investeren in 
onroerende en roerende goederen zonder daarom de activiteit van vastgoedmakelaar uit te oefenen.

De vennootschap zal zich dienen te onthouden van werkzaamheden die onderworpen zijn aan 
reglementaire bepalingen voor zover de vennootschap zelf niet aan deze bepalingen voldoet.
KAPITAAL: Het geplaatste kapitaal van de vennootschap bedraagt achttienduizend vijfhonderdvijftig euro 
(18.550 EUR). Het is verdeeld in honderd (100) gelijke aandelen zonder vermelding van nominale waarde.
BANKATTEST: Het gestorte kapitaal is bij storting of overschrijving gedeponeerd op een bijzondere rekening, 
onder nummer BE17 7512 0682 1521 bij de naamloze vennootschap AXA Bank Europe geopend ten name van 
de besloten vennootschap met beperkte aansprakelijkheid Advisado in oprichting, zoals blijkt uit het bewijs van 

Griffie 

Voor-
behouden 

aan het 
Belgisch 

Staatsblad

Mod PDF 11.1

 *14300150*

Neergelegd

03-01-2014

0543772102

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
07

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 



Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Voor-
behouden 

aan het 
Belgisch 

Staatsblad

Luik B - Vervolg

deponering, afgegeven door voornoemde instelling op 31 december 2013 dat aan de ondergetekende notaris 
werd overhandigd om door hem te worden bewaard.
BESTUUR: De vennootschap wordt bestuurd door één of meer zaakvoerders, al dan niet vennoot.
De zaakvoerder is bevoegd om alle handelingen van intern bestuur te verrichten die nodig of dienstig zijn tot 
verwezenlijking van het doel van de vennootschap, met uitzondering van die handelingen waarvoor volgens de 
wet alleen de algemene vergadering bevoegd is.
Tot statutair zaakvoerder wordt voor onbepaalde duur benoemd de Heer Patrick Van Grootven, voornoemd, 
hier aanwezig, die verklaart deze benoeming te aanvaarden en niet getroffen te zijn door een maatregel die zich 
hiertegen verzet. 
De statutair zaakvoerder kan slechts ongevraagd worden ontslagen met eenparig goedvinden van de vennoten, 
met inbegrip van de zaakvoerder zelf, indien hij tevens vennoot is. Zijn opdracht kan om gewichtige redenen 
geheel of gedeeltelijk worden herroepen door een besluit van de algemene vergadering met inachtneming van 
de vereisten voor statutenwijziging.
EXTERNE VERTEGENWOORDIGINGSMACHT: Iedere zaakvoerder vertegenwoordigt individueel de 
vennootschap in en buiten rechte.
JAARVERGADERING: De gewone algemene vergadering van de vennoten, jaarvergadering genoemd, moet 
ieder jaar worden bijeengeroepen op de vierde zaterdag van de maand mei om tien uur. Indien die dag een 
wettelijke feestdag is, wordt de vergadering op de eerstvolgende werkdag gehouden. De eerste jaarvergadering 
wordt gehouden in 2015.
De algemene vergaderingen worden gehouden op de zetel van de vennootschap of op een andere plaats 
aangewezen in de oproeping.
VERTEGENWOORDIGING-TOELATINGSVOORWAARDEN: Iedere vennoot kan per brief, fax, e-mail of enige 
andere informatiedrager een volmacht geven om hem op de algemene vergadering te vertegenwoordigen.
Indien de enige vennoot overlijdt en meerdere erfgenamen of legatarissen nalaat, worden tot op de dag van de 
verdeling van de aandelen of tot het afleveren van de legaten met betrekking tot deze aandelen, de aan deze 
aandelen verbonden rechten uitgeoefend door de regelmatig in het bezit getreden of in het bezit gestelde 
erfgenamen of legatarissen naar evenredigheid met hun rechten in de nalatenschap. Hij die het vruchtgebruik 
erft van de aandelen van de enige vennoot oefent de eraan verbonden rechten uit.
Indien een aandeel aan verscheidene eigenaars in onverdeeldheid toebehoort, is de uitoefening van de eraan 
verbonden rechten geschorst totdat één enkele persoon schriftelijk is aangewezen als eigenaar van het aandeel 
ten aanzien van de vennootschap. Kan tussen de gerechtigden geen overeenstemming bereikt worden, dan 
kan de rechter op verzoek van de meest gerede partij een voorlopig bewindvoerder benoemen om de betrokken 
rechten uit te oefenen.
Indien een aandeel met vruchtgebruik bezwaard is, dan wordt de uitoefening aan het aan dat aandeel 
verbonden stemrecht uitgeoefend door de vruchtgebruiker, behoudens andersluidend akkoord tussen de 
vruchtgebruiker en de blote eigenaar.
BOEKJAAR/EERSTE BOEKJAAR: Het boekjaar van de vennootschap gaat telkens in op één januari en eindigt 
op eenendertig december van hetzelfde jaar. Het eerste boekjaar gaat in op datum van neerlegging van het 
uittreksel van de oprichtingsakte ter griffie van de bevoegde rechtbank en eindigt op eenendertig december 
tweeduizend veertien.
WINSTVERDELING: Het batig saldo dat de resultatenrekening aanwijst nadat alle lasten, de algemene kosten, 
de nodige provisies en afschrijvingen zijn afgetrokken, maakt de zuivere winst van de vennootschap uit.
Van deze winst wordt ten minste één/twintigste voorafgenomen om de wettelijke reserve te vormen totdat deze 
één/tiende van het geplaatst kapitaal bedraagt.
De algemene vergadering beslist vrij over de verdere bestemming van het saldo van het resultaat, onder 
voorbehoud van de rechten bepaald voor aandelen zonder stemrecht.
WIJZE VAN VEREFFENING: De vereffenaars worden door de algemene vergadering benoemd. 
Bij gebrek aan benoeming door de algemene vergadering geschiedt de vereffening door de zaakvoerder(s) die 
op dat ogenblik in functie zijn.
De benoeming van de vereffenaars moet aan de voorzitter van de rechtbank van koophandel worden 
voorgelegd.
De vereffenaar(s) is (zijn) bevoegd tot alle verrichtingen vermeld in de artikelen 186 en volgende van het 
Wetboek van vennootschappen, tenzij de algemene vergadering, bij gewone meerderheid van stemmen, 
anders besluit.
Na aanzuivering van alle schulden, lasten en kosten van de vereffening of consignatie van de nodige sommen 
om die te voldoen en, indien er aandelen zijn die niet zijn volgestort, na herstelling van het evenwicht tussen de 
aandelen, hetzij door bijkomende volstorting te eisen lastens de niet voldoende volgestorte aandelen, hetzij 
door voorafgaandelijke terugbetalingen te doen in voordeel van die aandelen die in een grotere verhouding zijn 
volgestort, wordt het netto-actief verdeeld onder alle vennoten naar verhouding van het aantal aandelen dat zij 
bezitten en worden de goederen die nog in natura voorhanden zijn op dezelfde wijze verdeeld.
Voor beredeneerd uittreksel uitgereikt met als enig doel te worden neergelegd ter griffie van de rechtbank van 
koophandel.
Getekend Notaris François Blontrock
Tegelijk hiermede neergelegd:
- afschrift van de oprichtingsakte

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
07

/0
1/

20
14

 -
 A

nn
ex

es
 d

u 
M

on
ite

ur
 b

el
ge

 


