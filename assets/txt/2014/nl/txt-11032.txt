





























Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Luik B In de bijlagen bij het Belgisch Staatsblad bekend te maken kopie
na neerlegging ter griffie van de akte

Ondernemingsnr :

Benaming (voluit): CORDA INCUBATOR
(verkort):

Rechtsvorm : Naamloze vennootschap

Zetel : 3500 Hasselt, Kempische steenweg 293 bus 30
(volledig adres)

Onderwerp(en) akte: Oprichting

Het blijkt uit een akte verleden voor notaris Eric Gilissen te Hasselt op achtentwintig februari tweeduizend 
veertien, vóór registratie, dat de volgende Naamloze vennootschap is opgericht :

I.OPRICHTERS

1) de naamloze vennootschap “MIJNEN”, met maatschappelijke zetel te 3500 Hasselt, Kempische Steenweg 
555, ondernemingsnummer 0406.218.182, hierbij vertegenwoordigd door haar bijzondere gevolmachtigde 
ingevolge beslissing van de raad van bestuur dd. 22 september 2011, gepubliceerd in de Bijlage tot het 
Belgisch Staatsblad van 23 maart 2012 onder nummer 12061889, hierbij ter uitvoering van de beslissing van 
de raad van bestuur van 19 december 2013, de heer Tom AERTS, geboren te Maaseik op twee januari 
negentienhonderd zesenzeventig, nationaalnummer 76.01.02-089.96, wonende te 3980 Tessenderlo, 
Waterstraat 43A;
2) de naamloze vennootschap “LIMBURGSE RECONVERSIE MAATSCHAPPIJ”, afgekort “LRM”, met 
maatschappelijke zetel te 3500 Hasselt, Kempische steenweg 555, ondernemingsnummer 0452.138.972, 
hierbij vertegenwoordigd door haar bijzondere gevolmachtigde ingevolge beslissing van de raad van bestuur 
dd. 25 augustus 2011, gepubliceerd in de Bijlage tot het Belgisch Staatsblad van 7 november 2011 onder 
nummer 11167222, hierbij ter uitvoering van de beslissing van de raad van bestuur van 19 december 2013, 
de heer Tom AERTS, voornoemd.

II.OPRICHTING

Die verklaren te zijn overeengekomen wat volgt en Ons, Notaris, verzoeken van deze overeenkomst de 
authentieke akte te verlijden: 
De comparanten richten bij deze vanaf heden een naamloze vennootschap op genaamd "CORDA 
INCUBATOR” met zetel te 3500 Hasselt, Kempische Steenweg 293 bus 30 en waarvan zij de statuten 
hebben bepaald zoals hierna opgegeven wordt.

III.PLAATSING VAN HET MAATSCHAPPELIJK KAPITAAL

De comparanten verklaren dat het maatschappelijk kapitaal van tweehonderd twintigduizend euro (220.000,00 
EUR) volledig door hun geplaatst is als volgt:
 de naamloze vennootschap “MIJNEN”, voornoemd: één (1) aandeel voor de prijs van honderd euro 

(100,00 EUR), volledig volstort;
 de naamloze vennootschap “LIMBURGSE RECONVERSIE MAATSCHAPPIJ”, voornoemd:

tweeduizend honderd negenennegentig (2.199) aandelen, voor de prijs van tweehonderd 
negentienduizend negenhonderd euro (219.900,00 EUR), volledig volstort.

Totaal: tweehonderd twintigduizend euro (220.000,00 EUR).
Het kapitaal is verdeeld in tweeduizend tweehonderd (2.200) aandelen zonder aanduiding van nominale 
waarde, elk één/tweeduizend tweehonderdste (1/2.200ste) van het kapitaal vertegenwoordigend en het 
kapitaal is volledig volstort.
Deze tweehonderd twintigduizend euro (220.000,00 EUR) is gedeponeerd op een bijzondere rekening 
nummer BE18 7350 3507 3265, bij de bank KBC geopend ten name van de naamloze vennootschap 
“CORDA INCUBATOR” in oprichting, zoals blijkt uit het bewijs van deponering, afgegeven door voornoemde 
instelling op 28 februari jl, dat mij is overhandigd om te worden bewaard overeenkomstig de wet.

Griffie 

Voor-
behouden 

aan het 
Belgisch 

Staatsblad

Mod PDF 11.1

 *14302234*

Neergelegd

28-02-2014

0547573611

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



IV.STATUTEN

HOOFDSTUK EEN - BENAMING - MAATSCHAPPELIJKE ZETEL - DOEL – DUUR
ARTIKEL EEN - BENAMING.
De vennootschap heeft de vorm van een naamloze vennootschap. Haar benaming luidt: "CORDA 
INCUBATOR".
Alle akten, facturen, aankondigingen, bekendmakingen, brieven, bestelorders en andere stukken uitgaande 
van de vennootschap, zullen deze naam moeten bevatten, onmiddellijk voorafgegaan of gevolgd door de 
vermelding: "naamloze vennootschap" of de initialen "NV", leesbaar weergegeven.
ARTIKEL TWEE - ZETEL.
De zetel van de vennootschap is gevestigd te 3500 Hasselt, Kempische Steenweg 293 bus 30.
Hij zal bij beslissing van de raad van bestuur kunnen overgebracht worden naar elke andere plaats in België 
binnen het Nederlandstalig taalgebied of het tweetalig taalgebied Brussel hoofdstad. Elke verplaatsing van de 
maatschappelijke zetel wordt bekendgemaakt in de Bijlagen tot het Belgisch Staatsblad door de zorgen van 
de raad van bestuur. Deze zal er tevens op waken dat de taalwetgeving nageleefd wordt, welke ingevolge de 
verplaatsing van de zetel van toepassing zou zijn.
De vennootschap mag, bij eenvoudige beslissing van de raad van bestuur, administratieve zetels, bijhuizen, 
agentschappen, bewaarplaatsen en handelskantoren oprichten in België en in het buitenland.
ARTIKEL 3 - DOEL.
De vennootschap heeft tot doel: 
I. Specifieke activiteiten
Incubatiewerking op het grondgebied van de Stad Hasselt in het domein van ICT & Digitale media, ter 
ondersteuning en stimulering van startende en snelgroeiende ondernemingen in deze sector door focus op 
ontwikkeling en versnelling van ondernemerspotentieel, bij wijze van (ondermeer doch niet beperkend tot):
A/ Het organiseren van events, workshops, seminaries, opleidingen en coaching rond ondernemerschap en 
ICT & Digitale media.  Het begeleiden, promoten en ondersteunen van daarmee verband houdende 
initiatieven en activiteiten.
B/ Het creëren van mogelijkheden om kennis en ervaring te delen.
C/ Het ondersteunen en stimuleren van de benadering van buitenlandse markten door bedrijven deel 
uitmakende van de incubatiewerking.
D/ Het aankopen, (ver)huren, inrichten, ter beschikking stellen en/of exploiteren van faciliteiten en 
ondersteunende materialen en diensten, waaronder (ondermeer doch niet beperkend tot) de verhuur of 
terbeschikkingstelling van flexibele en/of virtuele kantoorruimte, gemeenschappelijke ruimten, vergader- en 
seminarieruimten, gemeenschappelijke bureautica (zoals copy- en print service), ICT-infrastructuur (telefonie 
en internettoegang, patch pannel, telefooncentrales en -toestellen,…). 
De vennootschap kan deze diensten als dienstencentrum aanbieden zoals bedoeld onder circulaire AOIF 
39/2005 (E.T.108.816) dd 27.09.2005, of daarmee verband houdende toekomstige wetgeving en circulaire.  
II. algemene activiteiten met het oog op de ontwikkeling van de incubatiewerking ICT & Digitale Media op het 
grondgebied van de Stad Hasselt:
A/ Het verlenen van adviezen van financiële, technische, commerciële of administratieve aard, met 
uitzondering van adviezen inzake beleggingen en geldplaatsingen; bijstand en diensten verlenen, rechtstreeks 
of onrechtstreeks op het vlak van administratie en financiën, verkoop, productie en algemeen bestuur.
B/ Het waarnemen van bestuursopdrachten, opdrachten van zaakvoerder en opdrachten van vereffenaars, 
het uitoefenen van opdrachten en functies.
C/ Het verlenen van administratieve prestaties.
III. Beheer van een eigen roerend en onroerend vermogen met het oog op de ontwikkeling van de 
incubatiewerking ICT & Digitale Media op het grondgebied van de Stad Hasselt:
A/ Het aanleggen, het oordeelkundig uitbouwen en beheren van een onroerend vermogen; alle verrichtingen 
met betrekking tot onroerende goederen en onroerende zakelijke rechten zoals de huurfinanciering van 
onroerende goederen aan derden, het aankopen, verkopen, ruilen, bouwen, verbouwen, onderhouden, 
verhuren, huren, verkavelen, prospecteren en uitbaten van onroerende goederen; de aan- en verkoop, huur 
en verhuur van roerende goederen, alsmede alle handelingen die rechtstreeks of onrechtstreeks met dit doel 
in verband staan en die van aard zijn de opbrengst van de roerende en onroerende goederen te bevorderen, 
alsmede zich borg te stellen voor het goede verloop van verbintenissen door derde personen aangegaan die 
het genot zouden hebben van deze roerende en onroerende goederen.
B/ Het aanleggen, het oordeelkundig uitbouwen en beheren van een roerend patrimonium, alle verrichtingen 
met betrekking tot roerende goederen en rechten. 
IV. Bijzondere bepalingen
De vennootschap mag alle verrichtingen stellen van commerciële, industriële, onroerende, roerende of 
financiële aard die rechtstreeks of onrechtstreeks met haar doel verwant of verknocht zijn of de 
verwezenlijking ervan kunnen bevorderen.
ARTIKEL 4 - DUUR.
De duur van de vennootschap is onbeperkt.
Onverminderd de wettelijke gronden van ontbinding, kan de vennootschap slechts ontbonden worden door 
een besluit van de algemene vergadering, welke genomen wordt met naleving van de vereisten voor een 
statutenwijziging, voor zover de wet geen andersluidende bepalingen bevat.
HOOFDSTUK TWEE - KAPITAAL - AANDELEN - OBLIGATIES
ARTIKEL VIJF - MAATSCHAPPELIJK KAPITAAL
Het maatschappelijk kapitaal bedraagt tweehonderd twintigduizend euro (220.000,00 EUR).

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



Het wordt vertegenwoordigd door tweeduizend tweehonderd (2.200) aandelen, zonder aanduiding van 
nominale waarde, elk één/tweeduizend tweehonderdste (1/2.200ste) van het kapitaal vertegenwoordigend.
ARTIKEL ZES - TOEGESTANE KAPITAAL
Overeenkomstig artikel 603 van het Wetboek van vennootschappen kan de algemene vergadering van de 
aandeelhouders, die beraadslaagt overeenkomstig artikels 558 en 560 van het wetboek van 
vennootschappen, toestemming geven aan de raad van bestuur om het kapitaal in één of meerdere malen tot 
een bepaald bedrag te verhogen. Deze bevoegdheid kan slechts uitgeoefend worden gedurende vijf jaar, te 
rekenen vanaf de dag die door de wet als vertrekpunt is vooropgesteld. Zij kan worden vernieuwd.
ARTIKEL ZEVEN - VOORKEURRECHT
Het wettelijk voorkeurrecht voor de aandeelhouders is toepasselijk bij een kapitaalverhoging door inbreng in 
geld en bij de uitgifte van converteerbare obligaties en warrants.
Het voorkeurrecht kan worden uitgeoefend gedurende een termijn van ten minste vijftien (15) dagen te 
rekenen vanaf de dag van de openstelling van de inschrijving. 
Behoudens andersluidende overeenkomst tussen de betrokkenen, komt het gezegd recht van voorkeur toe 
aan de blote eigenaar, en pas bij niet-uitoefening door deze laatste aan de vruchtgebruiker.
Wanneer de raad van bestuur kennis heeft van de splitsing van de eigendom van aandelen in blote eigendom 
en vruchtgebruik, zal zij hen beiden in kennis stellen van de uitgifte en met de eventuele interesse van de 
vruchtgebruiker zal maar rekening gehouden worden in de mate dat de blote eigenaar geen gebruik maakt 
van zijn voorkeurrecht.
Het is de vruchtgebruiker wel toegelaten zijn interesse te doen blijken en dus zijn eventuele intekening 
afhankelijk te maken van een minimum aantal aandelen.
Behoudens andersluidende overeenkomst tussen de betrokkenen, bekomt de intekenaar, zowel de blote 
eigenaar als de vruchtgebruiker, de aandelen in volle eigendom.
Wanneer na het verstrijken van de termijn voor de uitoefening van het voorkeurrecht blijkt dat het recht van 
voorkeur niet integraal werd uitgeoefend, dan komt dit recht toe aan de aandeelhouders die wel van hun recht 
gebruik gemaakt hebben naar evenredigheid van het kapitaal door hun aandelen vertegenwoordigd, tenzij 
onder de aandeelhouders die geïnteresseerd zijn in de uitoefening van het bijkomende voorkeurrecht 
eenstemmig een andere verhouding is overeengekomen. Alleen wanneer ook laatstgenoemden geen 
aandelen meer wensen op te nemen en er dan nog aandelen niet zijn opgenomen, kunnen derden intekenen 
op de uit te geven nieuwe aandelen.
HOOFDSTUK DRIE - DE TITELS EN HUN OVERDRACHT
ARTIKEL ACHT - AARD VAN DE AANDELEN
De aandelen zijn, naar keuze van de aandeelhouder, op naam of gedematerialiseerd. De kosten van 
omzetting zijn ten koste van de aandeelhouder die het aanvraagt.
Op de zetel van de vennootschap wordt een register gehouden van de aandelen op naam; elke 
aandeelhouder kan er inzage van nemen. Certificaten die de inschrijvingen in het register van aandelen op 
naam aantonen, zullen aan de titularissen van de aandelen overhandigd worden.
ARTIKEL NEGEN – OVERDRACHT VAN AANDELEN
Elke overdracht of afstand (met inbegrip van, maar niet beperkt tot, de inbreng, ruil, overdracht in het kader 
van een fusie of splitsing) van aandelen, zij het onder bezwarende of ten kosteloze titel, vrijwillig of 
gedwongen, onder levenden of bij overlijden, zowel in vruchtgebruik, volle eigendom, blote eigendom als 
mede-eigendom, is onderworpen aan de hierna volgende voorschriften.
Met overdracht of afstand in de vorige zin wordt bedoeld: elke transactie die als doel of gevolg heeft dat de 
eigendom, het vruchtgebruik, of enig ander zakelijk recht met betrekking tot één of meer aandelen (of 
certificaten die erop betrekking hebben) overgedragen worden of als een gevolg van de verleende rechten het 
voorwerp zouden kunnen uitmaken van een overdracht, al dan niet voorwaardelijk, ten bezwarende of ten 
kosteloze titel, direct of indirect, onder levenden (met inbegrip van de overdrachten bij wege van koop-
verkoop, ruil, inbreng in vennootschap of anderszins, fusie, (partiële) splitsing, certificering, vereffening, 
faillissement, schenking, verdeling, inpandgeving en het verlenen van call- of putoptierechten) of na overlijden.
§1 Vrije overdrachten
De afstanden of overdrachten van aandelen door de houder ervan aan (een) met haar (hetzij rechtstreeks 
hetzij onrechtstreeks) verbonden vennootschap(pen), mogen vrij geschieden, behoudens een loutere 
kennisgeving aan de voorzitter van de raad van bestuur die op zijn beurt alle overige aandeelhouders op de 
hoogte brengt. 
§2 Voorkooprecht
A. Kennisgeving
Afgezien van wat beschreven is in artikel 9 §1, deelt een aandeelhouder die zijn aandelen geheel of 
gedeeltelijk wenst over te dragen bij aangetekend schrijven de medeaandeelhouders mee: (i) de vermelding 
van het aantal aandelen dat hij wenst of verplicht is over te dragen of af te staan en (ii) de voorgestelde prijs, 
en de naam, voornaam, beroep en woonplaats hetzij maatschappelijke benaming en zetel van de kandidaat-
overnemer alsook alle andere relevante voorwaarden met betrekking tot de overdracht of afstand.
Dit aangetekend schrijven moet mee ondertekend worden door de kandidaat-overnemer en geldt gedurende 
de ganse verkoopperiode als een onherroepelijk verkoopaanbod van de kandidaat-overdrager aan de 
voorgestelde prijs in het voordeel van de medeaandeelhouders.
Iedere medeaandeelhouder heeft het recht het bewijs te vragen (in de vorm van een bankgarantie of door 
storting van de prijs op een geblokkeerde rekening) dat de kandidaat-overnemer over de vereiste middelen 
beschikt om de prijs te betalen voor de aandelen waarvan de kandidaat-overdrager de overdracht/afstand 
beoogt. Deze vraag dient per aangetekende brief aan de kandidaat-overdrager en (ter informatieve 
doeleinden) de overige aandeelhouders gericht te worden en dient verzonden te worden binnen de tien dagen 
na de datum van voormeld aangetekend schrijven waarbij hij door de kandidaat-overdrager werd verwittigd. 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



Indien dit bewijs niet wordt geleverd binnen de dertig dagen na de datum van de aangetekende brief waarin 
het bewijs werd gevraagd, zal de overdracht of afstand geacht worden niet door te gaan, is het voor de 
kandidaat-overdrager verboden de overdracht of afstand te laten doorgaan en wordt de voorkoopprocedure 
zonder gevolg stopgezet. 
B. Eerste ronde
De medeaandeelhouders beschikken over een termijn van twee maanden, die ingaat op datum van het 
aangetekend schrijven waardoor zij door de kandidaat-overdrager verwittigd worden (zie artikel 9 §2.A), om 
zich uit te spreken over het aanbod dat hen gedaan werd.
Bij gebrek aan antwoord binnen de voormelde termijn, wordt de betrokken medeaandeelhouder geacht te 
verzaken aan zijn recht van voorkoop.
Het voorkooprecht wordt, indien er meer aanvaardingen zijn dan aandelen waarvan de overdracht of afstand 
wordt voorgesteld, uitgeoefend naar evenredigheid van het aandelenbezit van aandeelhouders die het 
voorkooprecht uitoefenen, de aandelen van de aandeelhouder die de overdracht of afstand van alle of een 
deel van zijn aandelen voorstelt, niet meegerekend.
C. Tweede ronde
Indien één of meerdere van de rechthebbende aandeelhouders hun voorkooprecht niet (geheel) wensen uit te 
oefenen, komt dit recht toe aan de overige aandeelhouders die reeds van hun voorkooprecht gebruik hebben 
gemaakt, in verhouding tot het aantal aandelen dat zij bezitten, hetzij in eender welke andere verhouding 
onderling te bepalen, gedurende een termijn van één maand, na de kennisgeving daartoe zoals hierna 
uiteengezet.
Daartoe zal de kandidaat-overdrager de aandeelhouders die hun voorkooprecht uitgeoefend hebben op de 
hoogte brengen per aangetekend schrijven binnen een periode van acht dagen na het verstrijken van de 
eerste ronde.
D. Resultaat uitoefening voorkooprecht
Binnen de acht dagen na het verstrijken van de tweede ronde, zal de kandidaat-overdrager alle betrokken 
aandeelhouders aangetekend op de hoogte brengen van het uiteindelijke resultaat van de uitoefening van het 
voorkooprecht. 
E. Verkoop en betaling
Indien het voorkooprecht werd uitgeoefend ontstaat een verkoopovereenkomst tussen de betrokken partijen 
op de derde dag na de postdatum van de aangetekende bevestiging met het resultaat van het voorkooprecht. 
Behoudens andersluidende overeenkomst tussen de partijen, zal de betaling van de prijs dienen te gebeuren 
uiterlijk één maand na het tot stand komen van deze verkoopovereenkomst. 
Op het schuldig gebleven saldo zal van rechtswege en zonder ingebrekestelling een interest verschuldigd zijn 
gelijk aan de wettelijke interestvoet, te rekenen vanaf de vervaldag tot en met de datum van de werkelijke 
betaling.
De eigendomsoverdracht van de betreffende aandelen geschiedt van rechtswege op het ogenblik van de 
volledige betaling van de prijs, in afwijking van artikel 1583 van het Burgerlijk Wetboek.
Deze prijs bedraagt de volgende, naargelang het geval:
- indien de door de overdragende aandeelhouder beoogde afstand of overdracht ten 
bezwarende titel gebeurt: de prijs waartegen de kandidaat-overnemer of begunstigde van de afstand bereid 
was of verplicht werd de aandelen over te nemen, zoals blijkt uit de mededeling (zie artikel 9 §2.A);
- indien de door de overdragende aandeelhouder beoogde afstand of overdracht om 
niet gebeurt: de prijs die tussen de overdragende aandeelhouder en de aandeelhouders die hun 
voorkooprecht hebben uitgeoefend, werd overeengekomen. Bij gebreke aan dergelijke overeenkomst, wordt 
door de overdragende aandeelhouder en de aandeelhouders die hun voorkooprecht wensen uit te oefenen in 
onderling overleg, en bij gebreke daaraan door de voorzitter van de rechtbank van koophandel waaronder de 
zetel van de vennootschap ressorteert hiertoe gevat door de meest gerede partij, een bedrijfsrevisor 
aangeduid. De aldus aangeduide bedrijfsrevisor zal de prijs per aandeel op een bindende en definitieve wijze 
vastleggen ten aanzien van de overdragende aandeelhouder en de medeaandeelhouders, binnen een termijn 
van één (1) maand na diens aanstelling. Binnen diezelfde termijn zal de bedrijfsrevisor de door hem 
vastgestelde prijs per aangetekend schrijven meedelen aan de betrokken aandeelhouders. De kosten en 
erelonen van deze deskundige zullen door de betrokken aandeelhouders die hun verkooprecht hebben 
uitgeoefend worden gedragen, ieder voor een pro rata deel.
F. Verzaking voorkooprecht
Indien het voorkooprecht (na de tweede ronde) niet wordt uitgeoefend of wordt uitgeoefend op minder dan de 
totaliteit van de te koop aangeboden aandelen, mag de kandidaat-overdrager deze aandelen aan de 
kandidaat-overnemer vrij overdragen overeenkomstig de modaliteiten in de kennisgeving (zie artikel 9 §2.A). 
G. Verlengde aanbiedingsplicht
Indien de controle van een vennootschap – houder van aandelen van de vennootschap – dusdanig wijzigt dat 
de huidige aandeelhouder(s)/venno(o)t(en) van die vennootschap niet meer voor minstens eenenvijftig 
procent (51%) de controle er over hebben, geldt die wijziging van controle tevens als een overdracht van 
aandelen (verlengde aanbiedingsplicht). De verlengde aanbiedingsplicht geldt niet indien de wijziging van de 
controle het gevolg is van transacties die toegelaten zouden zijn als vrije overdrachten indien het om de 
aandelen van de vennootschap zelf zou handelen.  
H. Sancties
Elke overdracht of afstand die wordt uitgevoerd met miskenning van de bepalingen van dit artikel is nietig en 
niet tegenstelbaar tegenover de vennootschap en de overige aandeelhouders. De overnemer van aandelen 
die met miskenning van de bepalingen van dit artikel werden overgedragen of afgestaan, zal niet erkend 
worden en de rechten verbonden aan dergelijke aandelen (o.m., doch uitdrukkelijk niet beperkt tot, stemrecht 
op de algemene vergadering en dividendrechten) zullen met onmiddellijke ingang geschorst worden.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



§3 Boetebeding
Iedere overdracht of afstand die wordt verricht in strijd met bovenvermelde bepalingen zal aanleiding geven 
tot de betaling door de kandidaat-overdrager aan de begunstigden van het voorkooprecht van een 
schadevergoeding gelijk aan 50% van de waarde van de overgedragen aandelen, onverminderd het recht van 
de begunstigden van het voorkooprecht om een hogere schadevergoeding te vorderen op grond van de 
werkelijk geleden schade en/of de transactie nietig te laten verklaren. 
§4 Eventuele strijdigheid
Bij eventuele strijdigheid tussen het voorgaande voorkooprecht en eventuele wettelijke beperkingen van 
dwingende aard of van openbare orde toepasselijk op het ogenblik van een voorgenomen overdracht of 
afstand, zal het voorgaande niet nietig zijn, doch zal het voorkooprecht worden toegepast binnen de aldus 
bestaande wettelijke beperkingen.
ARTIKEL TIEN - ONDEELBAARHEID VAN DE TITELS
De titels zijn ondeelbaar ten opzichte van de vennootschap. De vennootschap kan alle rechten, met 
betrekking op alle titels waarover er twijfel zou kunnen bestaan betreffende de eigendom, het vruchtgebruik of 
de blote eigendom, opheffen.
De mede-eigenaars evenals de vruchtgebruikers en blote eigenaars zijn gehouden zich respectievelijk te laten 
vertegenwoordigen door een gemeenschappelijke lasthebber en er mededeling van te doen aan de 
vennootschap.
In geval er een vruchtgebruik bestaat, zal de blote eigenaar van de titel, behoudens verzet, vertegenwoordigd 
worden ten overstaan van de vennootschap door de vruchtgebruiker.
ARTIKEL ELF - RECHTHEBBENDEN.
De erfgenamen, rechthebbenden en schuldeisers van een aandeelhouder mogen, voor om het even welke 
reden, zegels laten leggen noch op de goederen, noch op de waarden van de vennootschap, en ze mogen 
noch de verdeling of veiling van de vennootschap vragen, noch bewarende maatregelen treffen, noch 
inventarissen vragen, noch zich op enigerlei wijze inmengen in het bestuur ervan.
Om hun rechten uit te oefenen, moeten zij zich op de inventarissen en maatschappelijke balansen en op de 
beslissingen van de raad van bestuur en van de algemene vergadering beroepen.
ARTIKEL TWAALF - TERUGKOOP VAN AANDELEN
De vennootschap kan zelf of door tussenkomst van een persoon die in eigen naam maar voor rekening van 
de vennootschap optreedt, haar eigen aandelen of titels verwerven door aankoop of ruil, en dit 
overeenkomstig de voorschriften van artikels 620 en volgende van het Wetboek van vennootschappen.
HOOFDSTUK VIER - BESTUUR EN CONTROLE
ARTIKEL DERTIEN - SAMENSTELLING VAN DE RAAD VAN BESTUUR
De vennootschap zal worden bestuurd door een raad van bestuur samengesteld uit minimaal drie (3) 
bestuurders, al dan niet aandeelhouders, benoemd voor  een periode van maximum zes jaar door de 
algemene vergadering van aandeelhouders.  Wanneer echter op een algemene vergadering van 
aandeelhouders van de vennootschap is vastgesteld dat de vennootschap niet meer dan twee 
aandeelhouders heeft, kan de raad van bestuur uit slechts twee leden bestaan tot de dag van de gewone 
algemene vergadering die volgt op de vaststelling, door alle middelen, dat er meer dan twee aandeelhouders 
zijn.
Uittredende bestuurders zijn herbenoembaar.
De algemene vergadering kan te allen tijde een bestuurder ontslaan. 
ARTIKEL VEERTIEN - VOORZITTERSCHAP
De raad van bestuur kan onder haar leden een voorzitter benoemen. 
ARTIKEL VIJFTIEN - BIJEENROEPING
De raad van bestuur vergadert na bijeenroeping door de voorzitter en onder het voorzitterschap van haar 
voorzitter, of ingeval van niet-benoeming, afwezigheid of verhindering, van de aanwezige bestuurder met de 
hoogste anciënniteit als bestuurder van de vennootschap, telkens het belang van de vennootschap het vereist 
of telkens een bestuurder erom verzoekt.
De bijeenkomsten worden gehouden op de plaats aangeduid in de bijeenroepingen.
De uitnodiging tot de vergadering zal, buiten dringende gevallen in de notulen te rechtvaardigen, altijd 
minstens vijf volle dagen voor de vergadering worden verstuurd. Zij zijn niet vereist wanneer alle bestuurders 
er in toestemmen te vergaderen.
ARTIKEL ZESTIEN - BERAADSLAGING EN BESLUITVORMING
De raad van bestuur kan slechts geldig beraadslagen en beslissen indien tenminste de helft van zijn leden 
aanwezig of vertegenwoordigd is.  Indien deze aanwezigheidsvoorwaarde niet is vervuld, kan een nieuwe 
vergadering worden bijeengeroepen die geldig zal beraadslagen en beslissen over de punten die op de 
agenda van de vergadering voorkwamen, indien alsdan tenminste twee bestuurders tegenwoordig of 
vertegenwoordigd zijn. De uitnodiging tot deze tweede vergadering zal minstens twee volle dagen voor de 
vergadering worden verstuurd. Deze tweede vergadering dient gehouden te worden ten vroegste de derde 
dag en ten laatste de veertiende dag na de eerste vergadering.
Elke bestuurder kan volmacht verlenen aan een andere bestuurder om hem op de vergadering te 
vertegenwoordigen en in zijn plaats rechtsgeldig te stemmen. 
Zowel de uitnodigingen tot de vergadering als de volmachten kunnen geschieden bij gewone brief, telefax of 
elektronisch bericht.
De opdrachtgever wordt in dit geval geacht aanwezig te zijn. Deze volmachten worden aan het proces-verbaal 
gehecht.
Elke beslissing van de raad wordt genomen met gewone meerderheid der stemmen.  Ingeval van staking der 
stemmen, wordt het besluit niet aangenomen.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



In uitzonderlijke gevallen, wanneer de dringende noodzakelijkheid en het belang van de vennootschap zulks 
vereisen, kunnen de besluiten van de raad van bestuur, worden genomen bij eenparig schriftelijk akkoord van 
de bestuurders, dit met uitzondering voor de vaststelling van de jaarrekening en de aanwending van het 
toegestane kapitaal.
De beslissingen van de raad van bestuur worden opgetekend in notulen. De leden (desgevallend 
gevolmachtigden) die aanwezig waren bij de beraadslaging en de stemming, worden verzocht de notulen te 
ondertekenen.
Deze notulen worden ingelast in een bijzonder register. De volmachten worden eraan gehecht.
De bestuurders kunnen op afstand deelnemen aan de bijeenkomst van de raad van bestuur door middel van 

een een elektronisch communicatiemiddel (waaronder ondermeer doch niet beperkt tot conference call, video 
call, hangout session, internet, telefonie en e-mail). Wat de naleving van de voorwaarden inzake 
aanwezigheid en meerderheid betreft, worden bestuurders die op deze manier aan de bijeenkomst 
deelnemen, geacht aanwezig te zijn op de plaats waar de bijeenkomst van de raad van bestuur wordt 
gehouden.  Het komt toe aan de voorzitter om vast te stellen of een bestuurder op geldige wijze via het 
elektronische communicatiemiddel aan de bijeenkomst deelneemt en bijgevolg als aanwezig kan worden 
beschouwd.
ARTIKEL ZEVENTIEN - BESTUURSBEVOEGDHEID VAN DE RAAD VAN BESTUUR
De raad van bestuur is bekleed met de meest uitgebreide macht om alle handelingen te verrichten die nodig 
of dienstig zijn voor het bereiken van het maatschappelijk doel, met uitzondering van die handelingen aan de 
algemene vergadering voorbehouden door de wet. 
De raad van bestuur mag het dagelijks bestuur van de vennootschap evenals de vertegenwoordiging 
dienaangaande aan één of meer volmachtdragers, al dan niet bestuurders, delegeren, dewelke afzonderlijk of 
gezamenlijk handelen, zoals bepaald door de raad van bestuur. De raad van bestuur bepaalt de eventuele 
begrenzingen van hun bevoegdheden.
De persoon die deze bevoegdheid krijgt zal de titel dragen van "directeur" of, indien hij bestuurder is, van 
"gedelegeerd bestuurder".
De raad mag eveneens specifieke bevoegdheden aan één of meer volmachthebbers, die al dan niet 
bestuurder zijn, toekennen.
ARTIKEL ACHTTIEN - VERTEGENWOORDIGINGSBEVOEGDHEID
De raad van bestuur vertegenwoordigt als college de vennootschap in haar handelingen en in rechte.
Buiten de algemene vertegenwoordiging door de raad van bestuur als college, wordt de vennootschap ook 
vertegenwoordigd in haar handelingen en in rechte, tegenover derden door twee bestuurders die gezamenlijk 
handelen.
Binnen het dagelijks bestuur, kan de vennootschap bovendien worden vertegenwoordigd door de hiertoe 
aangestelde(n), die alleen of gezamenlijk optreden zoals bepaald bij hun benoeming.
ARTIKEL NEGENTIEN - ONKOSTEN VAN DE BESTUURDERS
De algemene vergadering beslist of en in welke mate het ambt van bestuurder zal bezoldigd zijn met een 
vaste of variabele vergoeding, die op de algemene onkosten wordt geboekt.
De vergadering kan aan de bestuurders tevens zitpenningen toekennen die op de resultatenrekening komen.
De raad van bestuur kan aan de bestuurders en directeurs met bijzondere functies of opdrachten 
vergoedingen toekennen die op de resultatenrekening komen. 
ARTIKEL TWINTIG - VACANTE BETREKKING
Ingeval een betrekking van bestuurder openvalt, hebben de overblijvende bestuurders het recht om voorlopig 
in zijn vervanging te voorzien. De algemene vergadering zal op de eerstvolgende bijeenkomst overgaan tot de 
definitieve benoeming.
ARTIKEL EENENTWINTIG - CONTROLE
De controle van de vennootschap wordt aan één of meer commissarissen, leden van het Instituut der 
Bedrijfsrevisoren, opgedragen; deze worden door de algemene vergadering benoemd voor een hernieuwbare 
termijn van drie jaar.
Daarentegen, in tegenstelling tot wat voorafgaat, indien de vennootschap beantwoordt aan de criteria voorzien 
in artikel 141 van het wetboek van vennootschappen, is de benoeming van één of meer commissaris niet 
verplicht.
Indien er geen commissaris werd benoemd, heeft elke aandeelhouder individueel de onderzoeks- en 
controlebevoegdheden van de commissarissen. Hij kan zich laten vertegenwoordigen door een expert-
boekhouder, waarvan de vergoeding ten laste valt van de vennootschap als hij aangeduid werd met 
toestemming van de vennootschap of als deze vergoeding haar ten laste gelegd werd door een gerechtelijke 
beslissing.
Op verzoek van één of meer aandeelhouders, moet de raad van bestuur de algemene vergadering 
bijeenroepen teneinde te beraadslagen over de benoeming van een commissaris en zijn eventuele 
vergoeding vast te stellen.
Het mandaat van de commissaris of commissarissen die aldus benoemd werden is maar herroepbaar tijdens 
hun mandaat indien er een geldige reden toe bestaat.
ARTIKEL TWEEËNTWINTIG - BEZOLDIGINGEN
De bezoldigingen van de eventuele commissarissen bestaan uit een vaste som die bepaald werd bij het begin 
en voor de duur van het mandaat door de algemene vergadering, onverminderd artikel 134 van het wetboek 
van vennootschappen.
Zij kunnen maar gewijzigd worden mits de toestemming van alle partijen.
De verwezenlijking van uitzonderlijke prestaties of van bijzondere opdrachten, mag maar vergoed worden met 
bijzondere bezoldigingen en voor zover er rekening mee gehouden wordt in het beleidsverslag.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



De vennootschap mag hun geen leningen of voorschotten toekennen, noch waarborgen geven of stellen in 
hun voordeel.
ARTIKEL DRIEENTWINTIG - DIRECTIECOMITE
De raad van bestuur kan zijn bestuursbevoegdheden overeenkomstig artikel 524bis van het Wetboek van 
vennootschappen overdragen aan een directiecomité. Deze overdracht mag geen betrekking hebben op het 
algemeen beleid van de vennootschap of op handelingen die op grond van de wet aan de raad van bestuur 
zijn voorbehouden. Het aangestelde directiecomité staat onder het toezicht van de raad van bestuur.
De voorwaarden voor de aanstelling van de leden van het directiecomité, hun ontslag, hun bezoldiging, de 
duur van hun opdracht en de werkwijze van het directiecomité, worden bepaald door de raad van bestuur.  De 
raad van bestuur kan aan één of meerdere leden van het directiecomité de bevoegdheid verlenen om de 
vennootschap hetzij alleen, hetzij gezamenlijk te vertegenwoordigen, desgevallend binnen de gestelde 
grenzen.
De overdraagbare bestuursbevoegdheid kan door een beslissing van de raad van bestuur worden beperkt. 
Deze beperkingen en eventuele taakverdeling die de leden van het directiecomité zijn overeengekomen, 
kunnen niet worden tegengeworpen aan derden, zelfs niet indien zij worden bekendgemaakt.
Wanneer een lid van het directiecomité een rechtstreeks of onrechtstreeks belang van vermogensrechtelijke 
aard heeft dat in strijd is met een beslissing of verrichting die tot de bevoegdheid van het comité behoort, 
brengt het de raad van bestuur daarvan op de hoogte vooraleer het comité beraadslaagt. Alleen de raad van 
bestuur keurt de beslissing of verrichting goed en volgt daartoe de in artikel 523 van het Wetboek van ven-
nootschappen omschreven procedure.
HOOFDSTUK VIJF - ALGEMENE AANDEELHOUDERSVERGADERINGEN
ARTIKEL VIERENTWINTIG - BIJEENKOMSTEN
De jaarvergadering zal elk jaar gehouden worden op de derde maandag van de maand mei om zestien 
uur.
Indien die dag een wettelijke feestdag is, heeft de vergadering plaats op de eerstvolgende werkdag op 
hetzelfde uur.
De jaarvergaderingen worden gehouden op de maatschappelijke zetel of op de plaats aangeduid in de 
bijeenroepingen.
ARTIKEL VIJFENTWINTIG - BIJEENROEPING
De oproepingen tot de algemene vergadering, die de agenda vermelden, worden opgesteld overeenkomstig 
artikel 533 van het Wetboek van vennootschappen. Deze oproeping dient te gebeuren per aangetekend 
schrijven welk verstuurd wordt vijftien volle dagen vóór de vergadering.
ARTIKEL ZESENTWINTIG - VERTEGENWOORDIGING
Elke aandeelhouder mag zich op de algemene aandeelhoudersvergadering laten vertegenwoordigen door een 
bijzondere volmachtdrager, die al dan niet aandeelhouder is.
De minderjarigen, onbekwaamverklaarden en rechtspersonen kunnen vertegenwoordigd worden door hun 
wettelijke of statutaire vertegenwoordigers. 
De raad van bestuur kan het model van de volmachten bepalen en eisen dat zij op de door haar aangeduide 
plaats worden neergelegd, vijf volle dagen vóór de algemene vergadering. 
De mede-eigenaars, de vruchtgebruikers en blote eigenaars, de schuldeisers en de borgstellers zijn 
gehouden zich respectievelijk te laten vertegenwoordigen door één en dezelfde persoon.
ARTIKEL ZEVENENTWINTIG - BUREAU
De algemene aandeelhoudersvergaderingen worden voorgezeten door de voorzitter van de raad van bestuur 
of, in geval van niet-benoeming of afwezigheid van deze laatste, door de aanwezige bestuurder met de 
hoogste anciënniteit als bestuurder. De voorzitter van de vergadering duidt de secretaris aan. De vergadering 
verkiest twee stemopnemers. De aanwezige bestuurders vervolledigen het bureau.
ARTIKEL ACHTENTWINTIG - STEMRECHT
Elk aandeel geeft recht op één stem, behoudens de wettelijke beperkingen.
ARTIKEL NEGENENTWINTIG - BERAADSLAGING
De vergadering mag maar beraadslagen over de punten die op de dagorde vermeld staan, behalve indien alle 
aandeelhouders aanwezig zijn op de vergadering.
Behoudens de gevallen voorzien door de wet, worden de beslissingen, ongeacht het aantal der op de 
vergadering bijeengebrachte aandelen, genomen bij meerderheid van stemmen.
Een aanwezigheidslijst die de naam van de aandeelhouders en het aantal van hun aandelen vermeld wordt 
ondertekend door elk van hen of door hun volmachthebber, vooraleer zij ter zitting gaan.
Schriftelijke besluitvorming
De aandeelhouders kunnen eenparig en schriftelijk alle besluiten nemen die tot de bevoegdheid van de 
algemene vergadering behoren, met uitzondering van die welke bij authentieke akte moeten worden verleden.
Elektronische besluitvorming
(a) Uitoefening van het recht schriftelijke vragen te stellen langs elektronische weg vóór de algemene 
vergadering:
Vanaf de mededeling van de oproeping kunnen de aandeelhouders schriftelijk vragen stellen aan de 
bestuurders en aan de commissarissen, die tijdens de vergadering zullen worden beantwoord, voor zover die 
aandeelhouders voldoen aan de formaliteiten die vervuld moeten worden om tot de vergadering te worden 
toegelaten. Die vragen kunnen langs elektronische weg tot de vennootschap worden gericht via het in de 
oproeping tot de vergadering vermelde adres. 
De vennootschap dient die schriftelijke vragen uiterlijk op de zesde dag vóór de dag van de algemene 
vergadering te ontvangen.
(b) Uitoefening van het stemrecht langs elektronische weg vóór de algemene vergadering:

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



§1. Elke aandeelhouder heeft het recht op afstand te stemmen vóór de algemene vergadering, per brief of 
langs elektronische weg. 
§2. Deze stemming dient te gebeuren bij middel van een formulier dat door de raad van bestuur ter 
beschikking van de aandeelhouders wordt gesteld en dat tenminste de volgende vermeldingen bevat:
- de naam van de aandeelhouder en zijn woonplaats of maatschappelijke zetel;
- het aantal stemmen dat de aandeelhouder tijdens de algemene vergadering wenst uit te brengen;
- de vorm en klasse van de gehouden aandelen;
- de agenda van de vergadering, inclusief de voorstellen tot besluit;
- de termijn waarbinnen de vennootschap het formulier voor het stemmen op afstand dient te ontvangen;
- de handtekening van de aandeelhouder, in voorkomend geval, met een geavanceerde elektronische 
handtekening in de zin van artikel 4, § 4, van de wet van 9 juli 2001 houdende vaststelling van bepaalde 
regels in verband met het juridisch kader voor elektronische handtekeningen en certificatiediensten, of met 
een elektronische handtekening die voldoet aan de voorwaarden van artikel 1322 van het Burgerlijk Wetboek.
§3. Indien de stemming gebeurt per brief moeten deze formulieren ten laatste één (1) werkdagen vóór de 
algemene vergadering worden betekend aan de raad van bestuur (bij aangetekend schrijven).
§4. Er kan elektronisch worden gestemd tot de dag vóór de vergadering.
De hoedanigheid van aandeelhouder en de identiteit van de persoon die op afstand wil stemmen vóór de 
algemene vergadering, wordt gecontroleerd en gewaarborgd op de wijze bepaald in een intern reglement 
opgesteld door de raad van bestuur. 
§5. Het komt toe aan het bureau van de algemene vergadering om de eerbiediging van de modaliteiten 
bedoeld in de vorige paragrafen te controleren en de geldigheid vast te stellen van de op afstand uitgebrachte 
stemmen.
(c) Deelneming aan de algemene vergadering op afstand langs elektronische weg:
§ 1. De aandeelhouders kunnen op afstand deelnemen aan de algemene vergadering door middel van een 
door de vennootschap ter beschikking gesteld elektronisch communicatiemiddel. Wat de naleving van de 
voorwaarden inzake aanwezigheid en meerderheid betreft, worden de aandeelhouders die op die manier aan 
de algemene vergadering deelnemen, geacht aanwezig te zijn op de plaats waar de algemene vergadering 
wordt gehouden.
De hoedanigheid van aandeelhouder en de identiteit van de persoon die aan de vergadering wenst deel te 
nemen, wordt gecontroleerd en gewaarborgd op de wijze bepaald in een intern reglement opgesteld door de 
raad van bestuur. Dit reglement bepaalt tevens de wijze waarop wordt vastgesteld dat een aandeelhouder via 
het elektronische communicatiemiddel aan de algemene vergadering deelneemt en bijgevolg als aanwezig 
kan worden beschouwd.
Om de veiligheid van het elektronische communicatiemiddel te waarborgen, kan het intern reglement 
voorwaarden stellen aan het gebruik van het elektronische communicatiemiddel.
Het komt toe aan het bureau van de algemene vergadering om de eerbiediging van de voorwaarden die zijn 
bepaald door de wet, deze statuten en het intern reglement te controleren en vast te stellen of een 
aandeelhouder op geldige wijze via het elektronische communicatiemiddel aan de algemene vergadering 
deelneemt en bijgevolg als aanwezig kan worden beschouwd.
§2. Het door de vennootschap ter beschikking gestelde elektronische communicatiemiddel moet hem ten 
minste in staat stellen om rechtstreeks, gelijktijdig en ononderbroken kennis te nemen van de besprekingen 
tijdens de vergadering en om het stemrecht uit te oefenen met betrekking tot alle punten waarover de 
vergadering zich dient uit te spreken. 
Het elektronische communicatiemiddel moet de aandeelhouder bovendien in staat stellen om deel te nemen 
aan de beraadslagingen en het recht uit te oefenen om vragen te stellen.
ARTIKEL DERTIG - PROCES-VERBALEN

De afschriften of uittreksels van de notulen die bij een rechtspleging of elders moeten worden voorgelegd, 
worden door een bestuurder of een gedelegeerd bestuurder ondertekend.
De verslagen van de organen van de vennootschap, worden ter inzage gelegd van de gemeenteraadsleden 
van de stad Hasselt op de zetel van de vennootschap.
HOOFDSTUK ZES - INVENTARIS - MAATSCHAPPELIJKE BESCHEIDEN - DIVIDENDEN
ARTIKEL EENENDERTIG - MAATSCHAPPELIJK BOEKJAAR
Het boekjaar begint op één januari en eindigt op eenendertig december van elk jaar.
ARTIKEL TWEEËNDERTIG - MAATSCHAPPELIJKE BESCHEIDEN
Op deze laatste dag maken de bestuurders een inventaris op, alsmede de jaarrekeningen, overeenkomstig de 
wettelijke bepalingen.
De bestuurders stellen bovendien, voor zover zij hiertoe wettelijk zijn verplicht, jaarlijks een verslag op waarin 
rekenschap wordt gegeven van het beleid, overeenkomstig de bepalingen van artikel 96 van het wetboek van 
vennootschappen.
Na lezing gehoord te hebben van het beleidsverslag door de raad van bestuur en (voor zover van toepassing) 
van het verslag van de commissaris(sen), beslist de gewone algemene vergadering over de jaarrekeningen 
en, bij bijzondere stemming, over de ontlasting van de bestuurders, vaste vertegenwoordigers en 
commissaris(sen).
De nettowinst van het boekjaar wordt bepaald overeenkomstig de wettelijke voorzieningen.
Van de nettowinst van de vennootschap wordt elk jaar tenminste één/twintigste afgenomen voor de vorming 
van de wettelijke reserve. Deze afneming is niet langer verplicht van zodra reservefonds één/tiende van het 
maatschappelijk kapitaal bedraagt. 
Geen enkele uitkering mag gedaan worden indien bij de afsluiting van het laatste boekjaar, het netto-actief, 
zoals ze blijkt uit de jaarrekeningen, of na een dergelijke uitkering, minder zou bedragen dan het volstorte 
kapitaal, vermeerderd met alle reserves die de wet of de statuten niet toelaten te verdelen. Met netto-actief 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



wordt bedoeld het totaal van het actief zoals dit blijkt uit de balans, verminderd met de voorzieningen en 
schulden. Het bedrag van de nog niet afgeschreven vestigingskosten en, behoudens uitzonderlijk geval, het 
bedrag van de nog niet afgeschreven onderzoeks- en ontwikkelingskosten zijn niet vervat in het netto-actief.
ARTIKEL DRIEËNDERTIG - PUBLICATIE JAARREKENINGEN
De jaarrekening moet binnen dertig dagen nadat zij door de algemene vergadering is goedgekeurd, door één 
van de bestuurders op de Nationale Bank van België worden neergelegd.
Tegelijk daarmee worden de andere stukken voorgeschreven door artikel 98 en volgende van het wetboek 
van vennootschappen neergelegd. 
Het jaarverslag wordt tegelijk met de jaarrekening neergelegd zoals bepaald is in de eerste alinea. Deze 
verplichting tot neerlegging van het jaarverslag geldt niet indien een ieder op de maatschappelijke zetel van 
de vennootschap inzage kan nemen van het jaarverslag en daarvan, zelfs op schriftelijke aanvraag, kosteloos 
een volledig of gedeeltelijk afschrift kan verkrijgen. Een gedeeltelijk afschrift bevat ten minste de gegevens 
bedoeld in artikel 94 van het wetboek van vennootschappen. 
De vennootschap is niet verplicht het jaarverslag van de raad van bestuur neer te leggen indien zij hiertoe 
wettelijk niet verplicht is.
ARTIKEL VIERENDERTIG - INTERIMDIVIDENDEN
De raad van bestuur kan, op eigen verantwoordelijkheid, voorschotten op dividenden uitkeren, door aftrek van 
de winst van het lopend boekjaar. De raad stelt het bedrag van die voorschotten en de datum van uitbetaling
vast.
Zij dient echter de voorwaarden van artikel 618 van het wetboek van vennootschappen na te leven.
HOOFDSTUK ZEVEN - ONTBINDING EN VEREFFENING
ARTIKEL VIJFENDERTIG - VERLIES VAN KAPITAAL
I. Wanneer, tengevolge van geleden verlies, het netto-actief gedaald is tot minder dan de helft van het 
maatschappelijk kapitaal, moet de algemene vergadering bijeenkomen binnen een termijn van ten hoogste 
twee maanden nadat het verlies is vastgesteld, om in voorkomend geval, volgens de regels die voor een 
statutenwijziging zijn gesteld, te beraadslagen en te besluiten over de eventuele ontbinding van de 
vennootschap en eventueel over andere in de agenda aangekondigde maatregelen. 
De raad van bestuur verantwoordt zijn voorstellen in een bijzonder verslag dat ter beschikking van de 
aandeelhouders wordt gesteld, overeenkomstig de wet.
II. Wanneer het netto-actief, tengevolge van geleden verlies, gedaald is tot minder dan één/vierde van het 
maatschappelijk kapitaal, kan de ontbinding van de vennootschap uitgesproken worden wanneer zij wordt 
goedgekeurd door een/vierde van de ter vergadering uitgebrachte stemmen.
III. Wanneer het netto-actief gedaald is tot beneden het wettelijk minimumbedrag, kan iedere belanghebbende 
de ontbinding van de vennootschap van de rechtbank vorderen. In voorkomend geval kan de rechtbank aan 
de vennootschap een termijn toestaan om haar toestand te regulariseren. 
ARTIKEL ZESENDERTIG - ONTBINDING - VERENIGING VAN ALLE AANDELEN
Buiten de clausules van wettelijke ontbinding, kan de vennootschap maar vereffend worden bij beslissing van 
de algemene vergadering, die beraadslaagt in de vorm en onder de voorwaarden vereist inzake 
statutenwijziging.
De vereniging van alle aandelen in de handen van één enkele aandeelhouder, brengt niet de vereffening van 
rechtswege mede, noch de gerechtelijke ontbinding van de vennootschap.
Indien na een termijn van één jaar, de vennootschap niet ontbonden is, noch verrijkt is met een nieuwe 
aandeelhouder, noch omgezet in een besloten vennootschap met beperkte aansprakelijkheid, wordt de enige 
aandeelhouder geacht hoofdelijk borg te staan voor alle verbintenissen die de vennootschap aangegaan heeft 
sinds de vereniging van alle aandelen in één hand tot op het ogenblik dat de nieuwe aandeelhouder de 
vennootschap vervoegd heeft of tot op het ogenblik dat haar ontbinding of omzetting gepubliceerd werd.
ARTIKEL ZEVENENDERTIG - VEREFFENING
Ingeval van vereffening, wordt deze doorgevoerd door de raad van bestuur in functie op dat ogenblik of door 
één of meer vereffenaars, benoemd door de algemene vergadering, ingevolge een beslissing van de 
vergadering.
De vereffenaars treden pas in functie nadat de rechtbank van koophandel is overgegaan tot de bevestiging 
van hun benoeming ingevolge de beslissing van de algemene vergadering. Zo de rechtbank weigert over te 
gaan tot bevestiging, wijst ze zelf een vereffenaar aan, eventueel op voorstel van de algemene vergadering.
Te dien einde beschik(t)(ken) de vereffenaar(s) over de meest uitgebreide machten vermeld in de artikels 186 
en volgende van het wetboek van vennootschappen.
In voorkomend geval stelt de algemene vergadering de bezoldigingen van de vereffenaar(s) vast.
ARTIKEL ACHTENDERTIG - VERDELING
Na aanzuivering van alle schulden, lasten en kosten van vereffening, wordt het netto-actief eerst aangewend 
voor de terugbetaling, in speciën of in effecten, van het volstorte bedrag van de aandelen dat niet werd 
gedelgd.
Indien de aandelen niet allemaal in een gelijke verhouding werden volstort, zullen de vereffenaars, vooraleer 
over te gaan tot de verdeling, het evenwicht herstellen door alle aandelen op gelijke voet te stellen, ofwel door 
een bijkomend beroep te doen op fondsen ten laste van de titels die niet volstort werden, ofwel door 
voorafgaandelijke terugbetalingen in speciën ten voordele van de aandelen die in een hogere verhouding 
werden volstort.
Het saldo wordt gelijk verdeeld tussen alle aandelen.
Vooraleer de vereffening wordt afgesloten, leggen de vereffenaars het plan van verdeling van de activa onder 
de verschillende schuldeisers voor akkoord voor aan de rechtbank van koophandel van het arrondissement 
waarbinnen de vennootschap haar zetel heeft.
HOOFDSTUK ACHT - ALGEMENE BEPALINGEN

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 



Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Voor-
behouden 

aan het 
Belgisch 

Staatsblad

Luik B - Vervolg

ARTIKEL NEGENENDERTIG
Voor alle betwistingen met betrekking tot de vennootschapsaangelegenheden en de uitvoering van 
onderhavige statuten, doen alle aandeelhouders, effectenhouders, bestuurders, (commissarissen), directeurs 
en vereffenaars die in het buitenland wonen, woonstkeuze op de maatschappelijke zetel, waar hun alle 
mededelingen, aanmaningen, dagvaardingen en betekeningen geldig kunnen worden gedaan.

V.OVERGANGSBEPALINGEN

a. BUITENGEWONE ALGEMENE VERGADERING

De verschijners, verenigd in vergadering, hebben ondermeer volgende beslissingen genomen: 
1. Eerste boekjaar:
Het eerste boekjaar begint op heden en zal worden afgesloten op eenendertig december tweeduizend vijftien.

2. Jaarlijkse algemene vergadering:
De eerste jaarlijkse algemene vergadering zal gehouden worden op de derde maandag van de maand mei 
tweeduizend zestien om zestien uur.
3. Bestuurders:

a) Het aantal bestuurders is vastgesteld op drie (3).
b) Worden tot bestuurders benoemd:
1/ de naamloze vennootschap “LIMBURGSE RECONVERSIE MAATSCHAPPIJ”, voornoemd, vast 

vertegenwoordigd door de heer BIJNENS Stijn Paul, geboren te Bilzen op eenendertig december 
negentienhonderd achtenzestig, nationaalnummer 68.12.31-169.25, , wonende te 3500 Hasselt, Sint-
Truidersteenweg 109;

2/ de naamloze vennootschap “LRM Beheer”, met maatschappelijke zetel te 3500 Hasselt, Kempische 
steenweg 555, ondernemingsnummer 0440.550.442, vast vertegenwoordigd door de heer Tom AERTS, 
voornoemd;

3/ de heer VANDERVELPEN Nico Jean John, geboren te Sint-Truiden op zeven februari negentienhonderd 
vierenzeventig, nationaalnummer 74.02.07-173.21, wonende te 3660 Opglabbeek, Weg naar Bree 29B.

c) Het mandaat van de bestuurders neemt een einde onmiddellijk na de jaarlijkse algemene vergadering van 
het jaar tweeduizend negentien.
4. Commissarissen:
De vergadering beslist als commissaris te benoemen, KPMG Bedrijfsrevisoren Burg. CVBA (B00001), 
Herkenrodesingel 6A bus 301, 3500 Hasselt, voor een termijn van 3 jaren. Het mandaat zal vervallen na de 
algemene vergadering van de aandeelhouders die de rekeningen van het boekjaar 2017 vaststelt. KPMG 
Bedrijfsrevisoren Burg. CVBA duidt de heer Jos Briers (IBR Nr. A1814), bedrijfsrevisor, aan als vaste 
vertegenwoordiger. De vergoeding van de commissaris wordt op tweeduizend negenhonderd euro (2.900,00 
EUR) voor het boekjaar eindigend op 31 december 2015 vastgesteld. Deze vergoeding wordt elk jaar 
aangepast in functie van de evolutie van de gezondheidsindex.
5. Overname van de verbintenissen die zijn aangegaan in naam van de vennootschap in oprichting.

In toepassing van artikel 60 van het Wetboek van vennootschappen neemt de vennootschap de 
verbintenissen namens haar aangegaan zolang zij in oprichting was uitdrukkelijk over en bekrachtigt zij deze. 
Deze overname zal slechts in werking treden op het ogenblik dat de vennootschap rechtspersoonlijkheid 
verwerft, namelijk op de dag van neerlegging van een uittreksel van de onderhavige akte op de griffie van de 
territoriaal bevoegde rechtbank van koophandel.

Voor eensluidend ontledend uittreksel

Notaris Eric Gilissen.

Tegelijk hiermee neergelegd : een uitgifte van de nog niet geregistreerde akte.

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
04

/0
3/

20
14

 -
 A

nn
ex

es
 d

u 
M

on
ite

ur
 b

el
ge

 


