





























Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Luik B In de bijlagen bij het Belgisch Staatsblad bekend te maken kopie
na neerlegging ter griffie van de akte

Ondernemingsnr :

Benaming (voluit): FIDUVAL
Rechtsvorm : Besloten vennootschap met beperkte aansprakelijkheid

Zetel : 8310 Brugge, De Mote 48
(volledig adres)

Onderwerp(en) akte: Oprichting
Uit een akte verleden voor Meester Michel Van Damme, geassocieerd notaris te Brugge (Sint-
Andries), lid van de maatschap « Notaris Michel Van Damme – Notaris Christian Van Damme –
Sophie Delaere», geassocieerde notarissen met zetel te Brugge (Sint-Andries) op acht februari
tweeduizend veertien, waarvan huidig uittreksel werd opgemaakt voor registratie, enkel met het 
oog op de neerlegging, BLIJKT dat er een burgerlijke vennootschap onder de vorm van een 
besloten vennootschap met beperkte aansprakelijkheid werd opgericht. Zij draagt de benaming 
FIDUVAL.
1° Identificatie der oprichters :
1/ Mevrouw VALCKE Mieke, boekhoudster, ongehuwd, geboren te Brugge op achttien juni 
negentienhonderd zevenentachtig, , wonende te 8310 Brugge (Sint-Kruis), Moerkerkse Steenweg 
177 bus 1.
2/ De heer DECAESSTECKER Matthias, bediende, ongehuwd, geboren te Torhout op vijftien juni 
negentienhonderd vierentachtig, wonende te 8310 Brugge (Sint-Kruis), Moerkerkse Steenweg 
177 bus 1.
De oprichter verklaart en erkent dat het maatschappelijk kapitaal van twintigduizend euro 
(20.000 EUR), volledig geplaatst is, het is verdeel in honderd (100) aandelen zonder vermelding 
van waarde.
Het maatschappelijk kapitaal is volgestort ten belope van zesduizend tweehonderd euro (€ 
6.200,00), waarbij elk aandeel werd onderschreven door inbrengen in geld als volgt :
1. mevrouw VALCKE Mieke, voornoemd, ten belope van veertienduizend euro (€ 14.000,00) in 

contanten, volgestort voor vierduizend driehonderdveertig euro (€ 4.340,00) in ruil waarvoor 
zij zeventig (70) aandelen zonder vermelding van waarde als vergoeding ontvangt.

2. de heer DECAESSTECKER Matthias, voornoemd, ten belope van zesduizend euro (€ 6.000,00) in 
contanten, volgestort voor duizend achthonderdzestig euro (€ 1.860,00) in ruil waarvoor hij 
dertig (30) aandelen zonder vermelding van waarde als vergoeding ontvangt.

De oprichter verklaart en erkent dat op ieder aandeel waarop hij in geld heeft ingeschreven een 
bedrag als voormeld is gestort, zodat voor alle aandelen samen de som van zesduizend 
tweehonderd euro (€ 6.200,00) thans ter beschikking is van de vennootschap.
Bewijs van deponering
Dit bedrag werd gedeponeerd op een bijzondere rekening ten name van de vennootschap in 
oprichting bij BNP Paribas Fortis bank. Het bewijs van deponering, in de vorm van een attest op 
zes februari tweeduizend en veertien afgeleverd door genoemde financiële instelling, is aan Ons 
Notaris overhandigd om bewaard te worden overeenkomstig de voorschriften van het Wetboek 
van vennootschappen. Over die rekening kan alleen worden beschikt nadat de werkende Notaris 
aan genoemde bankinstelling het verlijden van onderhavige akte heeft gemeld.

2° Doel :
De vennootschap heeft als burgerlijk doel:
- de organisatie van boekhoudingdiensten en raadgeving daaromtrent;
- het openen, het houden, het centraliseren en het sluiten van boekingen, geschikt voor het 
opmaken van de rekeningen;
- het bepalen van de resultaten en het opmaken van de jaarrekening in de door de wet bepaalde 
vorm.
- Het belastingsadvies, bijstand en vertegenwoordiging van belastingplichtigen in alle 
belastingaangelegenheden.
- Studie- organisatie- en raadgevend bureau betreffende financiële, fiscale en sociale 
aangelegenheden.
- Juridische adviesverlening, in het bijzonder dan de bijstand bij de oprichting en vereffening van 

Griffie 

Voor-
behouden 

aan het 
Belgisch 

Staatsblad

Mod PDF 11.1

 *14301601*

Neergelegd

11-02-2014

0545945593

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
13

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



vennootschappen.
- De vennootschap mag via inbreng, fusie, inschrijving belangen nemen in of optreden als 
bestuurder of zaakvoerder van andere rechtspersonen of burgerlijke vennootschappen met een 
gelijkaardig doel;
- De vennootschap mag optreden als vereffenaar van andere vennootschappen.
- De vennootschap mag alle verrichtingen, met inbegrip van financiële, roerende en onroerende 
verrichtingen, doen die rechtstreeks of onrechtstreeks verband houden met het doel van de 
vennootschap voor zover die verrichtingen in overeenstemming zijn met de plichtenleer die geldt 
voor het beroep van boekhouder.
Aldus omvat het maatschappelijk doel al de activiteiten die behoren tot het wettelijk monopolie 
van de zelfstandig boekhouder (conform artikel 49 van de Wet van 22 april 1999) en anderzijds 
laat het de ruimte om die activiteiten die verenigbaar zijn met het Reglement van Plichtenleer en 
deontologie uit te oefenen.
3° De zetel van de vennootschap is gevestigd te 8310 Brugge (Sint-Kruis), De Mote 48.
4° Duur : De vennootschap bestaat voor een onbeperkte duur.
5° Kapitaal : Het maatschappelijk kapitaal bedraagt twintigduizend euro (20.000 EUR).
Het wordt vertegenwoordigd door honderd (100) aandelen op naam, zonder nominale waarde, die 
ieder één/honderdste van het kapitaal vertegenwoordigen. 
6° boekjaar : Het boekjaar begint op één juli en eindigt op dertig juni van het daaropvolgend 
jaar.
Het eerste boekjaar neemt een aanvang op de dag van de neerlegging van een uitgifte van 
onderhavige oprichtingsakte op de griffie van de bevoegde rechtbank van koophandel en zal 
worden afgesloten op dertig juni tweeduizend en vijftien. (30/06/2015).
7° Jaarvergadering : 
De jaarvergadering zal gehouden worden op elke 20ste december om 14.00 uur, op de 
maatschappelijke zetel, behoudens andersluidende bijeenroeping.
Indien deze dag een zaterdag, een zondag of een wettelijke feestdag is, heeft de jaarvergadering 
de volgende werkdag plaats.
Indien wordt geopteerd voor de procedure van schriftelijke besluitvorming zoals uiteengezet in 
artikel 23 van deze statuten, dient de vennootschap het rondschrijven met vermelding van de 
agenda en de voorstellen van besluit, getekend en goedgekeurd door alle vennoten, ten laatste te 
ontvangen op de statutair bepaalde dag voor het houden van de jaarvergadering
Een bijzondere of buitengewone algemene vergadering van vennoten mag bijeengeroepen 
worden telkens als het belang van de vennootschap zulks vereist.
Deze vergaderingen van vennoten mogen bijeengeroepen worden door het bestuursorgaan of de 
commissarissen en moeten bijeengeroepen worden op aanvraag van de vennoten die één/vijfde 
van het maatschappelijk kapitaal vertegenwoordigen. De vergaderingen van vennoten worden 
gehouden op de zetel van de vennootschap of op iedere andere plaats in de oproepingsbrief 
medegedeeld.
De eerste jaarvergadering wordt gehouden in tweeduizend en vijftien (2015).
De oproepingen tot de algemene vergadering vermelden de agenda met de te behandelen 
onderwerpen.
Zij worden vijftien dagen voor de vergadering meegedeeld aan de vennoten, de houders van 
certificaten die met medewerking van de vennootschap werden uitgegeven, de obligatiehouders, 
de zaakvoerders en de eventuele commissaris(sen).
De oproeping geschiedt door middel van een ter post aangetekende brief, tenzij de 
bestemmelingen individueel, uitdrukkelijk en schriftelijk hebben ingestemd om de oproeping via 
een ander communicatiemiddel te ontvangen.
De vennoten, de houders van certificaten die met medewerking van de vennootschap werden 
uitgegeven, de obligatiehouders, de zaakvoerders en de eventuele commissaris(sen) die aan de 
vergadering deelnemen of er zich doen vertegenwoordigen, worden als regelmatig opgeroepen 
beschouwd. De voormelde personen kunnen er tevens voor of na de bijeenkomst van de 
algemene vergadering welke zij niet bijwoonden aan verzaken zich te beroepen op het ontbreken 
of de onregelmatigheid van de oproepingsbrief.
Samen met de oproepingsbrief voor de algemene vergadering, wordt aan de vennoten, de 
commissarissen en de zaakvoerders een afschrift verzonden van de stukken, die hen krachtens 
het Wetboek van vennootschappen moeten ter beschikking worden gesteld.
Een afschrift van deze stukken wordt ook onverwijld en kosteloos gezonden aan de andere 
opgeroepen personen die erom verzoeken.
Indien wordt geopteerd voor de procedure van schriftelijke besluitvorming zoals uiteengezet in 
artikel 23 van deze statuten, dan zal het bestuursorgaan, samen met haar rondschrijven waarvan 
sprake in voormeld artikel, aan de vennoten en aan de eventuele commissarissen, een afschrift 
toezenden van de stukken, die hen krachtens het Wetboek van vennootschappen moeten ter 
beschikking worden gesteld.
Elke vennoot kan zich op de algemene aandeelhoudersvergadering doen vertegenwoordigen door 
een volmachtdrager, al dan niet vennoot. De volmachten dienen een handtekening te dragen 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
13

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



(met inbegrip van de digitale handtekening zoals bedoeld in artikel 1322, alinea 2 van het 
Burgerlijk Wetboek).
De volmachten dienen schriftelijk ter kennis te worden gebracht per brief, telefax, e-mail of enig 
ander middel vermeld in artikel 2281 van het Burgerlijk Wetboek en worden neergelegd op het 
bureau van de vergadering. Daarenboven mag de zaakvoerder eisen dat zij op de door hem 
aangeduide plaats worden neergelegd drie werkdagen voor de algemene vergadering.
Zaterdagen, zondagen en wettelijke feestdagen worden voor de toepassing van dit artikel niet als 
werkdagen beschouwd.
Alvorens aan de vergadering deel te nemen zijn de vennoten of hun volmachtdragers verplicht de 
aanwezigheidslijst, met aanduiding van de naam, de voorna(a)m(en) en de woonplaats of de 
maatschappelijke benaming en de statutaire zetel van de vennoten en van het aantal aandelen 
dat zij vertegenwoordigen, te ondertekenen, behoudens indien de voorzitter van de algemene 
vergadering hen hiervan zou vrijstellen.
Elk aandeel geeft recht op één stem.
Schriftelijk stemmen is toegelaten. In dit geval vermeldt de brief waarop de stem wordt 
uitgebracht elk punt van de agenda en de eigenhandig geschreven woorden "aanvaard" of 
"verworpen", gevolgd door de handtekening; hij wordt aangetekend aan de vennootschap 
gestuurd en moet ten laatste daags voor de vergadering op de zetel toekomen.
8° Winstverdeling. Van de nettowinst van de vennootschap wordt elk jaar tenminste vijf ten 
honderd afgenomen voor de vorming van de wettelijke reserve. Deze afneming is niet langer 
verplicht van zodra de wettelijke reserve één/tiende van het maatschappelijk kapitaal bedraagt.
Op voorstel van het bestuursorgaan beslist de algemene vergadering over de bestemming van 
het saldo van de nettowinst.
De algemene vergadering benoemt één of meerdere vereffenaars. 
De benoeming van de vereffenaars moet aan de voorzitter van de bevoegde rechtbank van 
koophandel ter bevestiging voorgelegd worden. 
De vereffenaars beschikken over de meest uitgebreide bevoegdheden hun toegekend door de 
artikelen 186 en volgende van het Wetboek van Vennootschappen.
Vooraleer de vereffening wordt afgesloten, leggen de vereffenaars, een advocaat, een notaris dan 
wel een bestuurder of zaakvoerder van de vennootschap bij eenzijdig verzoekschrift 
overeenkomstig de artikelen 1025 en volgende van het Gerechtelijk Wetboek het plan voor de 
verdeling van de activa onder de verschillende categorieën schuldeisers voor akkoord voor aan de 
rechtbank van het arrondissement waarbinnen de vennootschap op het ogenblik van de indiening 
van dit eenzijdig verzoekschrift haar zetel heeft. Voormeld verzoekschrift mag worden 
ondertekend door de vereffenaar(s), door een advocaat, door een notaris dan wel door een 
bestuurder of zaakvoerder van de vennootschap.
Na betaling van de schulden of consignatie van de nodige gelden om die te voldoen, verdelen de 
vereffenaars onder de vennoten de gelden of waarden die gelijk verdeeld kunnen worden; zij 
overhandigen hun de goederen die zij voor nadere verdeling hebben moeten overhouden. 
Mits voldaan is aan de voorwaarden van artikel 184, §5 Wetboek van Vennootschappen kan de 
vennootschap ontbonden worden en haar vereffening gesloten worden in één akte. In dit geval 
zijn artikel 189bis en artikel 190 Wetboek van Vennootschappen niet van toepassing.
9° Bestuur
Behoudens hetgeen bepaald is in hoofdstuk VI van de statuten in geval de vennootschap slechts 
één vennoot telt, gelden de hiernavolgende regels. 
De vennootschap wordt bestuurd door één of meerdere zaakvoerders, natuurlijke of 
rechtspersonen, al dan niet vennoten. 
Indien er twee of meer zaakvoerders zijn, vormen deze een college, dat een voorzitter aanstelt 
en verder handelt zoals een beraadslagende vergadering.
De zaakvoerder(s) wordt(en) benoemd door de algemene vergadering der vennoten voor de 
tijdsduur door haar vast te stellen.
De meerderheid van de zaakvoerders die optreden in naam en voor rekening van de 
rechtspersoon, moeten lid zijn van het Instituut of moeten personen zijn die in het buitenland een 
hoedanigheid bezitten die op grond van internationale verdragen of mits wederkerigheid als 
gelijkwaardig wordt erkend met die van boekhouder of boekhouder-fiscalist in België.
Indien het een rechtspersoon betreft, moet zij een natuurlijke persoon, boekhouder of 
boekhouder-fiscalist aanstellen als permanente vertegenwoordiger van de rechtspersoon. Deze is 
persoonlijk gebonden door de deontologie van het Instituut.
De natuurlijke personen die de opdrachten zoals omschreven in artikel 49 van de wet uitvoeren in 
naam en voor rekening van de erkende rechtspersonen bedoeld in dit besluit, moeten de 
hoedanigheid van boekhouder of boekhouder-fiscalist hebben of een hoedanigheid die als 
gelijkwaardig wordt erkend in België of in het buitenland.
Wanneer evenwel het college van zaakvoerders slechts uit twee leden bestaat, moet één lid 
benoemd worden onder de leden van het Instituut en mag het tweede lid benoemd worden onder 
de personen die in België wettelijk gerechtigd zijn om de aan de boekhouder of boekhouder-
fiscalist voorbehouden werkzaamheden uit te oefenen, zoals bedoeld in artikel 48  van de wet of 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
13

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



personen zijn die in het buitenland een hoedanigheid bezitten die op grond van internationale 
verdragen of mits wederkerigheid als gelijkwaardig wordt erkend met die van boekhouder of 
boekhouder-fiscalist in België. Het lid van het Instituut moet steeds over een doorslaggevende 
stem beschikken bij de beslissingen van het bestuursorgaan.
Behalve indien de vennootschap slechts één zaakvoerder telt, gelden de hiernavolgende regels.
Het college van zaakvoerders kiest bij gewone meerderheid onder haar leden die de hoedanigheid 
hebben van boekhouder en/of boekhouder-fiscalist en die ingeschreven zijn op deellijst van de 
externe leden van het Beroepsinstituut van Erkende Boekhouders en Fiscalisten, een voorzitter. 
Het college van zaakvoerders bepaalt tevens bij gewone meerderheid de duur van het mandaat 
van de voorzitter.
De voorzitter zit het college van zaakvoerders en de algemene vergadering voor. Bij gebrek aan 
voorzitter, wordt zijn functie voor de betreffende vergadering waargenomen door de oudste 
aanwezige zaakvoerder in leeftijd, tenzij de voorzitter zelf zijn plaatsvervanger heeft aangeduid 
onder de overige zaakvoerders.
Het college van zaakvoerders komt bijeen telkens het belang van de vennootschap het vereist of 
telkens één zaakvoerder hierom verzoekt.
Het college van zaakvoerders komt bijeen op de maatschappelijke zetel van de vennootschap of 
op elke andere plaats in de oproepingsbrief vermeld. De oproepingsbrief bevat de agenda en 
wordt minstens acht dagen vóór het college van zaakvoerders opgestuurd. Over punten die niet 
op de agenda voorkomen, kan slechts geldig worden beraadslaagd en beslist indien alle 
zaakvoerders aanwezig dan wel vertegenwoordigd zijn en akkoord zijn over de betreffende 
agendapunten te beraadslagen.
Iedere zaakvoerder kan door middel van een stuk dat zijn handtekening draagt (met inbegrip van 
de digitale handtekening zoals bedoeld in artikel 1322, tweede lid van het Burgerlijk Wetboek) 
waarvan kennis is gegeven per brief, fax, e-mail of enig ander middel vermeld in artikel 2281 van 
het Burgerlijk Wetboek, volmacht geven aan een ander lid van het college van zaakvoerders om 
hem op een welbepaalde vergadering te vertegenwoordigen. Een zaakvoerder mag meerdere van 
zijn collega's vertegenwoordigen en mag, naast zijn eigen stem, evenveel stemmen uitbrengen 
als hij volmachten heeft ontvangen.
Behalve in geval van overmacht, kan het college van zaakvoerders slechts geldig beraadslagen en 
beslissen indien tenminste de helft van zijn leden aanwezig of vertegenwoordigd is. Indien deze 
voorwaarde niet is vervuld, kan een nieuwe vergadering worden samengeroepen die geldig zal 
beraadslagen en beslissen over de punten die op de dagorde van de vorige vergadering 
voorkwamen, indien tenminste twee zaakvoerders aanwezig of vertegenwoordigd zijn.
Het college van zaakvoerders kan vergaderen per telefoon- of videoconferentie; dit wordt 
uitdrukkelijk zo genotuleerd.
Elke beslissing van het college van zaakvoerders wordt genomen met gewone meerderheid van 
stemmen van de aanwezige of vertegenwoordigde zaakvoerders, en bij onthouding van één of 
meerdere onder hen, met de meerderheid van de andere zaakvoerders. 
Bij staking van stemmen is de stem van degene die de vergadering voorzit doorslaggevend.
In uitzonderlijke gevallen, wanneer de dringende noodzakelijkheid en het belang van de 
vennootschap zulks vereisen, kunnen de besluiten van het college van zaakvoerders worden 
genomen bij eenparig schriftelijk besluit van de zaakvoerders.
Het college van zaakvoerders kan het dagelijks bestuur toevertrouwen aan één of meerdere 
directeur(s) binnen de beperkingen van hun professionele bevoegdheid en onder voorbehoud van 
de wettelijke beperkingen betreffende het voeren van de titel en de uitoefening van het beroep 
van boekhouder of boekhouder-fiscalist. Meer in het bijzonder mogen de directeurs aan wie het 
dagelijks bestuur wordt toevertrouwd en die persoonlijk geen lid zijn van het Beroepsinstituut van 
Erkende Boekhouders en Fiscalisten, geen handelingen stellen of beslissingen nemen die 
rechtstreeks of onrechtstreeks verband houden met de uitoefening van het beroep van 
boekhouder en van fiscalist, of met het voeren van de titel van boekhouder en van fiscalist.
Het is het college van zaakvoerders die de bijzondere bevoegdheden en bezoldigingen ten laste 
van de algemene kosten, die verbonden zijn aan deze functie, bepaalt.
Binnen het kader van het dagelijks bestuur, wordt de vennootschap tegenover derden in en
buiten rechte vertegenwoordigd door de directeur(s), afzonderlijk handelend.
Het college van zaakvoerders bezit de meest uitgebreide bestuur- en beschikkingsbevoegdheden 
die stroken met het doel van de vennootschap en mag alle handelingen verrichten die nodig of 
dienstig zijn voor de verwezenlijking van het doel van de vennootschap, met uitzondering van die 
handelingen die de wet voorbehoudt aan de algemene vergadering en mits naleving van de 
bijzondere bepalingen betreffende het genieten van de hoedanigheid en het voeren van de titel 
van boekhouder of boekhouder-fiscalist, zoals voorzien door de wet van tweeëntwintig april 
negentienhonderd negenennegentig en haar uitvoeringsbesluiten. De zaakvoerder(s) die de 
hoedanigheid van boekhouder of boekhouder-fiscalist niet heeft (hebben), mag (mogen) meer in 
het bijzonder geen enkele handeling stellen of beslissing nemen die, direct of indirect, een 
inmenging zou betekenen in de uitoefening van het beroep en de opdrachten van de boekhouder 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
13

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en) 
bevoegd de rechtspersoon ten aanzien van derden te vertegenwoordigen

Verso : Naam en handtekening

Voor-
behouden 

aan het 
Belgisch 

Staatsblad

Luik B - Vervolg

of boekhouder-fiscalist, zoals vermeld in artikelen 38 en 49 van de wet van tweeëntwintig april 
negentienhonderd negenennegentig met betrekking tot de boekhoudkundige en fiscale beroepen.
Zonder afbreuk aan het voorgaande, ligt alles wat niet uitdrukkelijk door de statuten of door de 
wet aan de beslissing van de algemene vergadering wordt voorbehouden, bijgevolg in de 
bevoegdheid van de het college van zaakvoerders.
Iedere zaakvoerder afzonderlijk, ook wanneer er meerdere zijn, vertegenwoordigt de 
vennootschap jegens derden en in rechte als eiser of als verweerder.
De vennootschap wordt tevens rechtsgeldig verbonden door de bovengemelde bij bijzondere 
volmacht aangestelde vertegenwoordiger.
Overname verbintenissen - bekrachtiging
De comparanten verklaren, bij toepassing van artikel 60 van het Wetboek van vennootschappen, 
dat de vennootschap alle verbintenissen overneemt die zijn aangegaan voor rekening en ten 
name van de vennootschap in oprichting, te rekenen vanaf 1 JANUARI 2014.
Deze overneming zal evenwel slechts gevolg hebben wanneer de vennootschap rechtspersoonlijkheid 
zal hebben verworven en met name vanaf de neerlegging van het uittreksel uit de statuten op de 
griffie van de bevoegde rechtbank. De verbintenissen intussen aangegaan dienen, overeenkomstig 
het Wetboek van vennootschappen, eveneens bekrachtigd te worden eens de vennootschap 
rechtspersoonlijkheid heeft verkregen.
Benoeming niet-statutaire zaakvoerder
Vervolgens hebben de oprichters beslist te benoemen tot eerste, niet-statutaire, zaakvoerder, en dit 
voor onbepaalde duur:
Mevrouw VALCKE Mieke, geboren te Brugge op achttien juni negentienhonderd zevenentachtig, 
wonende te 8310 Brugge (Sint-Kruis), Moerkerkse Steenweg 177 bus 1, die aanvaardt en 
bevestigt niet getroffen te zijn door een besluit dat zich daartegen verzet.
De oprichters besluiten dat haar mandaat onbezoldigd is, behoudens andersluidende beslissing 
van de algemene vergadering.
Commissaris
De comparanten-oprichters verklaren Ons Notaris, dat uit te goeder trouw verrichte schatting 
blijkt dat de vennootschap voor het eerste boekjaar niet valt onder de voorwaarden waardoor de 
aanstelling van een of meer commissarissen verplicht wordt en zij geen commissaris wensen te 
benoemen zodat geen afzonderlijk orgaan van controle wordt ingesteld. De vennoten bezitten 
derhalve individueel de onderzoeks- en controlebevoegdheid van een commissaris.
Volmacht
De oprichters verlenen volmacht voor onbepaalde tijd met de mogelijkheid van indeplaatsstelling 
om alle mogelijke formaliteiten te vervullen betreffende neerleggingen en/of verklaringen op het 
ondernemingsloket, en/of BTW- en Registratiekantoor en/of bij alle administratieve autoriteiten, 
aan beide oprichters van de vennootschap, voormeld.
Deze machten hebben betrekking op alle mogelijke wijzigingen, inschrijvingen, doorhalingen en 
andere formaliteiten en dit voor alle beslissingen die ooit genomen werden of zullen genomen 
worden.
Voor ontledend uittreksel.

Tegelijk hiermee neergelegd :
Afschrift van de akte 

Michel Van Damme, geassocieerd notaris te Brugge (Sint-Andries), lid van de maatschap “Notaris 
Michel Van Damme – Notaris Christian Van Damme – Notaris Sophie Delaere”, geassocieerde 
notarissen met zetel te Brugge (Sint-Andries)

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
13

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 


