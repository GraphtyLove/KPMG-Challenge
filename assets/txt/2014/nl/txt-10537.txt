





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : RAT

(afgekort) :

Rechtsvorm : Vereniging zonder winstoogmerk

Zetel : Acacialaan 103

8530

België

Onderwerp akte : Oprichting

Harelbeke

Vereniging zonder winstoogmerk RAT
Acacialaan 103
8530 Harelbeke
 
 
OPRICHTING
De ondergetekenden:
 
1° Lieven Vandycke, Acacialaan 103, 8530 Harelbeke;
2° Minda Decock, Andries Pevernagestraat 119, 8530 Harelbeke;
3° Bart Bekaert, Blijhofstraat 9, 8780 Oostrozebeke;
4° Cindy Verschuere, Kortrijksesteenweg 156, 8530 Harelbeke;
5° Sammy Dewyn, Simon Stevinstraat 90, 8500 Kortrijk;
6° Steven Lanneau, Stasegemdorp 68, 8530 Harelbeke;
7° Frederik Bossuyt, Kortrijksesteenweg 177, 8530 Harelbeke.
 
 
 
zijn overeengekomen op 20 februari 2014, om in overeenstemming met de wet van 27 juni 1921 betreffende de
verenigingen zonder winstoogmerk, de internationale verenigingen zonder winstoogmerk en de stichtingen, zoals
onder meer gewijzigd door de Wet van 2 mei 2002, de Wet van 16 januari 2003 en de Programmawetten van 22
december 2003 en 9 juli 2004, de vereniging zonder winstoogmerk RAT op te richten waarvan de statuten als
volgt luiden:
 
STATUTEN
 
Naam, zetel, doel, duur
 
Art. 1. De vereniging draagt de naam "RAT".
 
Art. 2. De zetel van de vereniging is gevestigd in Vlaanderen of het Brussels Hoofdstedelijk Gewest. Heden is hij
gevestigd in de Acacialaan 103, Harelbeke in het gerechtelijk arrondissement Kortrijk.
 
Art. 3. De vereniging heeft tot doel de vrijetijdsbesteding te animeren. Om deze doelstelling te realiseren
organiseert de vereniging de programmering van concerten en kan zijn recreatieve, sociale, culturele, vormende,
sportieve en soortgelijke zaken organiseren.

 *14302045*

Neergelegd

25-02-2014

0546886295

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
27

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Art. 4. Zij is bevoegd om in ondergeschikte orde handelsdaden te stellen voor zover deze in overeenstemming
zijn met het doel omschreven in het derde lid en voor zover de winst gebruikt wordt om dit doel te bereiken. Zij
kan alle roerende en onroerende goederen die zij voor het verwezenlijken van haar doel nodig heeft, bezitten of
verkrijgen en er alle eigendomsrechten en andere zakelijke rechten op uitoefenen. Zij kan daartoe alle nuttige
rechtshandelingen en daden stellen, en onder meer overeenkomsten sluiten, personeel aanwerven, contracten
ondertekenen, verzekeringspolissen afsluiten, goederen in huur nemen, dit alles zowel in binnen- als in
buitenland. Zij kan subsidies verwerven, zowel van de overheid als van private instellingen, aan sponsoring doen
en vertegenwoordigers uitzenden in binnen- en buitenland en zelf als vertegenwoordiger optreden.
 
Art. 5. De vereniging wordt opgericht voor onbepaalde duur.
 
 
 
 
Leden, toetreding, ontslag, uitsluiting, verplichtingen
 
Art. 6. De vereniging telt werkende en toegetreden leden. De vereniging zal minstens drie werkende leden tellen.
De oprichters zijn de eerste werkende leden van de vereniging. De toegetreden leden bezitten uitsluitend de
rechten en plichten die hen uitdrukkelijk door de statuten of het eventueel op te stellen huishoudelijk reglement
worden toegekend.
 
Art. 7. Als werkend lid kan tot de vereniging toetreden elke natuurlijke persoon of rechtspersoon, evenals
openbare besturen, die door de raad van bestuur als zodanig worden toegelaten. Wie werkend lid wil worden,
dient zijn verzoek om toelating schriftelijk te richten aan de raad van bestuur. De raad van bestuur beslist vrij en
zonder verdere motivatie over elk verzoek tot toetreding op haar eerstvolgende vergadering. Op deze
vergadering dienen minstens drie bestuursleden aanwezig te zijn.
 
Art. 8. Als toegetreden lid kan tot de vereniging toetreden elke natuurlijke persoon of rechtspersoon, evenals
openbare besturen, die door de raad van bestuur als zodanig worden toegelaten. Wie lid wil worden, dient zijn
verzoek om toelating schriftelijk te richten aan de raad van bestuur. De raad van bestuur beslist vrij en zonder
verdere motivatie over elk verzoek tot toetreding op haar eerstvolgende vergadering. Op deze vergadering
dienen minstens drie bestuursleden aanwezig te zijn. Toegetreden leden hebben geen stemrecht op de
Algemene vergadering of de Raad van Bestuur.
 
Art. 9. Elk werkend of toegetreden lid kan altijd, mits hij er één maand vooraf kennis van geeft, uit de vereniging
treden. Het ontslag dient schriftelijk aan de raad van bestuur ter kennis te worden gebracht.
 
Art. 10. Tot uitsluiting van een werkend of toegetreden lid kan alleen door een algemene vergadering worden
besloten, met tweederde meerderheid der aanwezige en vertegenwoordigde stemmen en nadat het lid is
gehoord, althans opgeroepen.
 
Art. 11. Het lidmaatschap eindigt van rechtswege ingeval het lid overlijdt, failliet, onbekwaam of in staat van
verlengde minderjarigheid wordt verklaard, of onder voorlopig bewind wordt gesteld.
 
Art. 12. De leden zijn geen lidgeld verschuldigd.
 
 
Algemene vergadering
 
Art. 13. De Algemene Vergadering is samengesteld uit al de werkende leden en is bevoegd voor wat bepaald in
de wet van 27 juni 1921 onder meer gewijzigd door de Wet van 2 mei 2002. De Algemene Vergadering kan ook
beslissen om niet-werkende leden op te nemen.
 
Art. 14. Alle Werkende leden hebben gelijk stemrecht. Elk Werkend lid heeft één stem. Ieder werkend lid kan
schriftelijk volmacht geven aan een ander werkend lid, die het daarbij behorend stemrecht mag uitoefenen,
zonder dat evenwel een lid houder mag zijn van meer dan één volmacht.
 
Art. 15. De Algemene Vergadering moet ten minste eenmaal per jaar worden bijeengeroepen. Behoudens wat
hierna wordt bepaald zijn de wijze van oproeping en de werking van de Algemene Vergadering geregeld volgens
deze statuten en volgens van de wet van 27 juni 1921 gewijzigd door de wet van 2 mei 2002.
 
Art. 16. De Algemene Vergadering wordt voorgezeten door een werkend lid gekozen door de raad van bestuur.
De voorzitter wijst een secretaris aan. De agenda wordt vastgesteld door de raad van bestuur. Onderwerpen die
niet op de agenda staan, kunnen mee in behandeling worden genomen op voorstel van een lid van de Algemene
Vergadering en mits goedkeuring van een gewone meerderheid van de aanwezige en vertegenwoordigde
stemmen van de Algemene Vergadering.
 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
27

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Art. 17. De besluiten in de Algemene Vergadering worden genomen bij gewone meerderheid van de aanwezige
en vertegenwoordigde stemmen, ongeacht het aantal aanwezigen. Bij staking van stemmen beslist de stem van
de voorzitter van de vergadering.
 
Art. 18. De notulen van de Algemene Vergadering worden opgenomen in een ter zetel van de vereniging
gehouden bijzonder register en ondertekend door de voorzitter van de vergaderingen de leden die het wensen.
Afschriften en uittreksels van de notulen en het register worden door de voorzitter en door de secretaris van de
Algemene Vergadering ondertekend. De besluiten van de Algemene Vergadering worden de leden en
belanghebbende niet-leden ter kennis gebracht, dit alles onverminderd de door de wet voorgeschreven
bekendmakingen.
 
Art. 19. Om op een geldige manier te beraadslagen moet minstens de helft van de werkende leden aanwezig of
vertegenwoordigd zijn. Beslissingen worden genomen bij gewone meerderheid van de stemmen, behalve
wanneer de wetgeving of de statuten dit anders voorzien.
 
Art. 20. De wijziging van de statuten is enkel mogelijk volgens de bepalingen van de wet betreffende de
verenigingen zonder winstoogmerk van 2 mei 2002.
 
 
Raad van bestuur
 
Art. 21. De vereniging wordt beheerd door een raad van bestuur samengesteld uit minimum drie bestuurders, die
werkend lid zijn van de vereniging. Het aantal bestuurders moet in elk geval steeds lager zijn dan het aantal
personen dat werkend lid is van de vereniging. Wanneer de VZW slechts het wettelijk bepaald minimum van drie
werkende leden heeft, mag de Raad van Bestuur slechts uit twee bestuurders bestaan. De dag waarop een
vierde werkende lid wordt aanvaard, zal een Algemene Vergadering overgaan tot de benoeming van een derde
bestuurder.
 
Art. 22. De bestuurders worden benoemd door de Algemene Vergadering en zijn door haar te allen tijde
afzetbaar bij gewone meerderheid van de stemmen van de aanwezige of vertegenwoordigde leden.
 
Art. 23. De bestuurders worden benoemd voor onbepaalde duur. Hun opdracht eindigt van rechtswege door
overlijden, ontslag, aftreden of afzetting en verlies van het lidmaatschap.
 
Art. 24. Iedere bestuurder kan vrijwillig ontslag nemen door schriftelijke kennisgeving aan de Raad van Bestuur.
 
Art. 25. De Raad van Bestuur kan uit zijn leden een voorzitter, een secretaris en een penningmeester kiezen. De
Raad van Bestuur leidt de zaken van de vereniging en vertegenwoordigt deze in en buiten rechte. Zij is bevoegd
voor alle aangelegenheden met uitzondering van deze die door de wet of de statuten uitdrukkelijk aan de
Algemene Vergadering zijn voorbehouden. De raad kan zelf daden van beschikking stellen met inbegrip van,
onder meer, het vervreemden van roerende en onroerende goederen, het hypothekeren, het lenen en uitlenen,
alle handels- en bankverrichtingen, het lichten van hypotheken,...
 
Art. 26. De Raad van Bestuur kan zijn bevoegdheid of een gedeelte ervan op zijn verantwoordelijkheid
overdragen aan één van de bestuurders. Door de bestuurders wordt geen persoonlijke verplichting aangegaan
betreffende de verbintenissen van de vereniging. Hun aansprakelijkheid is beperkt tot het vervullen van de hun
gegeven opdracht en tot de tekortkomingen in hun bestuur.
 
Art. 27. De Raad kan een of meerdere gedelegeerd bestuurders benoemen, die zijn mandaat kan overdragen
aan een andere bestuurder, en die met het dagelijks bestuur wordt belast. Deze verzorgt de lopende zaken en de
dagelijkse briefwisseling en tekent namens de vereniging alle kwitanties en ontvangstbewijzen ten aanzien van
vervoer, post, bank, spaarkas en alle andere dergelijke ondernemingen of diensten. Voor dergelijke zaken van
dagelijks bestuur volstaat de handtekening van de gedelegeerd bestuurder.
 
Art. 28. Voor rechtshandelingen die buiten het dagelijks bestuur en de bijzondere opdrachten vallen, is de
vereniging slechts verbonden door de handtekeningen van twee bestuurders samen.
 
Art. 29. De opdracht van de gedelegeerd bestuurder eindigt door overlijden, ontslag, aftreden of afzetting en
verlies van lidmaatschap. De gedelegeerd bestuurder kan vrijwillig ontslag nemen door schriftelijke kennisgeving
aan de raad van bestuur en kan eveneens te allen tijde door de raad van bestuur ontslagen worden.
 
Art. 30. De raad van bestuur wordt schriftelijk bijeengeroepen door de voorzitter of door een bestuurder. De
beslissingen worden bij gewone meerderheid van stemmen genomen; ten minste de meerderheid van de
bestuurders moet aanwezig zijn of geldig vertegenwoordigd.
 
Art. 31. De notulen worden gehouden in een daartoe bestemd register; zij worden ondertekend door een lid van
de Raad van Bestuur.
 

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
27

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Begrotingen, rekeningen
 
Art. 32. Het boekjaar van de vereniging loopt van 1 januari tot 31 december. Bij het einde van elk boekjaar sluit
de Raad van Bestuur de rekeningen van het afgelopen jaar en maakt de begroting voor het volgend jaar op; deze
worden aan de Algemene Vergadering ter goedkeuring voorgelegd. Het batig saldo vergroot het vermogen van
de vereniging en kan niet als dividend of anderszins aan de leden worden uitgekeerd.
 
Ontbinding, vereffening
 
Art. 33. In geval van vrijwillige ontbinding benoemt de Algemene Vergadering, of bij gebreke daarvan de
rechtbank, één of meer vereffenaars. Zij bepaalt hun bevoegdheid, evenals de wijze van vereffening.
 
Art. 34. In geval van ontbinding worden de activa, na aanzuivering van de schulden, overgedragen aan de
vereniging, stichting of inrichting, die een gelijkaardig doel als deze vereniging nastreeft; zijn er verscheidene
zodanige verenigingen, dan maakt de algemene vergadering een keuze of verdeelt zij de activa naar
goedvinden; zijn er geen, dan worden de goederen overgedragen aan de vereniging, stichting of inrichting,
waarvan het doel het hierboven omschreven doel het meest nabij komt.
 
Art. 35. Voor alles waarin hier niet uitdrukkelijk is voorzien, blijven de wet van 27 juni 1921, onder meer gewijzigd
door de wet van 2 mei 2002, en de gebruiken inzake de verenigingen van toepassing.
 
 
 
 
Overgangsbepalingen
 
Art. 36. Het eerste boekjaar loopt vanaf de datum van oprichting, zijnde 20 februari 2014 tot 31 december 2014.
 
 
Aldus goedgekeurd door de Buitengewone Algemene Vergadering te Harelbeke op 20 februari 2014, in twee
exemplaren waarvan er één bewaard wordt op de maatschappelijke zetel van de vereniging en waarvan het
andere wordt neergelegd op de Griffie van de Rechtbank van Koophandel te Kortrijk.
 
 
Getekend:
Oprichter 1: Lieven Vandycke, Acacialaan 103, 8530 Harelbeke
Oprichter 2:  Minda Decock, Andries Pevernagestraat 119, 8530 Harelbeke
Oprichter 3: Bart Bekaert, Blijhofstraat 9, 8780 Oostrozebeke
Oprichter 4: Cindy Verschuere, Kortrijksesteenweg 156, 8530 Harelbeke
Oprichter 5: Sammy Dewyn, Simon Stevinstraat 90, 8500 Kortrijk
Oprichter 6: Steven Lanneau, Stasegemdorp 68, 8530 Harelbeke
 
 
 
 
 
Oprichter 7: Frederik Bossuyt, Kortrijksesteenweg 177, 8530 Harelbeke

B
ijl

ag
en

 b
ij 

he
t B

el
gi

sc
h 

S
ta

at
sb

la
d 

- 
27

/0
2/

20
14

 -
 A

nn
ex

es
 d

u 
M

on
ite

ur
 b

el
ge

 


