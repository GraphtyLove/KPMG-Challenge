





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

MOD. 2.2

Zetel :

Ondernemingsnummer :

(verkort) :

Onderwerp akte :

(voluit) :

(volledig adres)

Wave

Garenmarkt 10 Bus 0041
8000 Brugge

Private stichtingRechtsvorm :

Benaming

Oprichting

Er blijkt uit een akte verleden voor notaris Jean Dael te Gent (Ledeberg) op 21 november 2014 blijkt
dat mevrouw WAUCQUEZ Miriam Irène Cathérine, van Belgische nationaliteit, geboren te Sint-
Pieters-Woluwe (België) op 1 januari 1926, niet herhuwde weduwe  van de heer VELGE Léon,
wonende te 8000 Brugge (België), Garenmarkt 10 bus 0041, een private stichting opgericht heeft,
waarvan de statuten als volgt luiden:
"TITEL 1: BENAMING-ZETEL-DUUR
Artikel 1: Naam
De naam van de private stichting luidt: “WAVE”.
Alle akten, facturen, aankondigingen, bekendmakingen en andere stukken die uitgaan van de private
stichting, vermelden de naam ervan, onmiddellijk voorafgegaan of gevolgd door de woorden “private
stichting” en het adres van de zetel van de private stichting.
Artikel 2: Zetel
De zetel is gevestigd te 8000 Brugge, Garenmarkt 10 bus 0041.
De zetel van de private stichting mag, bij besluit van de raad van bestuur, overgebracht worden naar
elke andere plaats in België, rekening houdend met de taalwetgeving.
Iedere verandering van de zetel van de private stichting wordt door toedoen van de bestuurders in de
Bijlagen bij het Belgisch Staatsblad bekendgemaakt.
Het bestuur kan waar dan ook bijkantoren en andere centra van werkzaamheden oprichten.
Artikel 3: Duur
De stichting is opgericht voor onbepaalde duur.
TITEL II: DOEL – ACTIVITEITEN – VERMOGEN
Artikel 4: Doel – Activiteiten
De private stichting wordt opgericht ter verwezenlijking van de volgende belangeloze doelen:
Het eerste doel van de private stichting is gericht op het verleggen van de kennisgrenzen in de
medische wetenschapsgebieden door het stimuleren, ondersteunen en financieren van (onder meer)
fundamenteel en toegepast wetenschappelijk onderzoek, en het bevorderen van de kwaliteit ervan.
In het bijzonder kan de private stichting, met het oog op de realisatie van dit belangeloze doel, onder
meer volgende activiteiten verrichten in binnen- en buitenland:

    •  Het ondersteunen en financieren van wetenschappelijke onderzoeken op het gebied van onder
meer:    
        •  parkinson;
        •  hartfalen, hartinfarct en beroerte;
        •  multiple sclerosis;
        •  spierziekten;
        •  anorexia nervosa en andere eetstoornissen;
        •  kanker;

 *14311415*
Neergelegd
26-11-2014

0505705738

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/1

1/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

    •  Steun verlenen onder eender welke vorm (materieel, financieel, medisch, moreel,…) aan
instellingen en private personen, zowel in België als in het buitenland, die eenzelfde of gelijkaardig
belangeloos doel nastreven.
Het tweede belangeloze doel van de private stichting bestaat uit het bestrijden van armoede en het
helpen en bijstaan van de sociaal en fysisch zwakkeren - in het bijzonder kinderen, jongeren en
vrouwen - in de samenleving, zowel in het binnen- als buitenland, ten einde hen een menswaardig en
kwalitatief beter bestaan te bieden en bijkomende kansen te geven om hun kwaliteiten te
ontwikkelen. In het bijzonder kan de private stichting, met het oog op de realisatie van dit
belangeloze doel, onder meer de volgende activiteiten in binnen- en buitenland verrichten:

    •  Het organiseren en financieren van eendaagse en meerdaagse activiteiten, zoals reizen, en
(praktische) hulp voor behoeftige kinderen en kwetsbare jonge vrouwen getroffen door ziekte,
armoede en trauma.
    •  Het stimuleren van de ontwikkeling van behoeftige kinderen en kwetsbare jonge vrouwen; het
verbeteren van hun toekomstplannen op het gebied van onderwijs, werk, inkomen, gezondheid, enz.
    •  Het financieren van de kosten van (bijzondere) gezondheidszorg (verblijf, ziekenhuis, medische
ingrepen, medicijnen, reiskosten naar het buitenland, en dergelijke meer).
    •  Het organiseren van opleiding- en onderwijsprojecten in binnen- en buitenland.
    •  Steun verlenen onder eender welke vorm (materieel, financieel, medisch, moreel,…) aan
instellingen en private personen, zowel in België als in het buitenland, die eenzelfde of gelijkaardig
belangeloos doel nastreven.
Het derde belangeloze doel van de private stichting bestaat uit het ondersteunen en financieren van
adoptiediensten, zowel in het binnenland- als in het buitenland. In het bijzonder kan de private
stichting, met het oog op de realisatie van dit belangeloze doel, onder meer de volgende activiteiten
in binnen- en buitenland verrichten:

    •  Het begeleiden van adoptiediensten bij het plaatsen van kinderen in gezinnen met het oog op
adoptie.
    •  Steun verlenen onder eender welke vorm (materieel, financieel, medisch, moreel,…) aan
adoptiediensten bij de begeleiding van kandidaat-adoptanten in hun weg naar de adoptie van een
kind.
    •  Het bijstaan, in de ruimste zin van het woord, van adoptiediensten bij de verwezenlijking van hun
doelstellingen.
Het vierde belangeloze doel van de private stichting bestaat in het beheer van haar vermogen met
het oog op de behartiging van de belangen binnen het kader van de verzorgingsgedachte van
bepaalde familieleden van mevrouw Miriam Waucquez, voornoemd.
Hieronder wordt onder meer begrepen (zonder dat de opsomming evenwel een exhaustief karakter
heeft): het verzorgen van bepaalde familieleden, het op peil houden van hun levensstandaard, het
verschaffen van levensonderhoud in de ruimste zin van het woord en het bevorderen van hun
leefomstandigheden in het algemeen; het ondersteunen en financieren van hun wetenschappelijke,
materiële, commerciële, educatieve, intellectuele, kunstzinnige en andere projecten, zonder dat zij
daartoe een vorderingsrecht op de private stichting hebben.
In het bijzonder kan de private stichting met het oog op de behartiging van de belangen van (één
van) deze familieleden onder meer volgende activiteiten in binnen- en buitenland verrichten:

    •  Huishoudelijke hulp ter beschikking stellen in de meest ruime zin van het woord.
    •  Sociale activiteiten bevorderen door het bekostigen van bijvoorbeeld:
        •  bezoeken aan musea;
        •  groepsreizen en individuele reizen;
        •  lidmaatschap van verenigingen en kringen;
        •  enz.
    •  Medische kosten en kosten van ziekenhuisopname vergoeden, materiaal ter beschikking stellen
in geval van ziekte of ongeval.
    •  Voor de oudere of hulpbehoevende familieleden een thuisverpleegster, hulp in het huishouden,
een gezelschapsdame enz. ter beschikking stellen. De woning (laten) aanpassen of het ter
beschikking stellen van aangepast meubilair.
    •  Opname in een geriatrische instelling of rustoord, de kosten en lasten hiervan ten laste nemen.
    •  Bijscholing (dag- of avond- of weekendonderwijs).
    •  Ter beschikking stelling van een (huur)woning, een personenwagen of enig ander
vervoermiddel.
    •  Verschaffen van een goedkope lening voor de aanschaf van een woning en/of een tweede
woning (bijvoorbeeld een vakantiewoning in binnen- of buitenland).
    •  Verschaffen van een goedkope lening voor het opstarten van een professionele activiteit,

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/1

1/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

onderneming, deelname in een joint-venture, enz.
    •  Laten verschaffen van juridische, administratieve en fiscale bijstand en laten naleven van
juridische, administratieve en fiscale verplichtingen.
    •  De educatieve, professionele en intellectuele ontwikkeling stimuleren door bijvoorbeeld de
financiering van de inschrijvingsgelden, boeken en ander studiemateriaal, tenzij de persoon in
kwestie al in het verleden bewezen heeft dat hij bepaalde studies niet aan kan of niet voldoende inzet
betoont.
    •  Behoeftige familieleden voorzien in levensonderhoud indien zij zelf niet (meer) over voldoende
middelen beschikken, bijvoorbeeld naar aanleiding van een faillissement, doch enkel voor zolang het
betreffende lid behoeftig is en concrete stappen onderneemt om terug op eigen benen te staan.
    •  De muzikale, artistieke, sportieve, culturele ontwikkeling van familieleden stimuleren door het ter
beschikking stellen van de nodige materialen (muziekinstrumenten, kunstwerken, enz.), het mogelijk
maken van de lessen, verplaatsingen, reizen, enz.
    •  Begrafenis van familieleden organiseren en verzorgen.
De private stichting kan haar vermogen verwerven door de aanvaarding van schenkingen en legaten
en door het stellen van handelingen die geldelijk voordeel opleveren. In dit verband zal de private
stichting zich onthouden van het in eigen naam exploiteren van een onderneming. De private
stichting zal zich evenmin hoofdzakelijk bezighouden met verrichtingen die aangemerkt kunnen
worden als zijnde winstgevend. Verrichtingen die slechts bijkomstig op nijverheids- of
handelsverrichtingen betrekking hebben of die niet volgens nijverheids- of handelsmethoden worden
uitgevoerd zijn wel toegelaten indien zij bijdragen tot de realisatie van haar vier belangeloze doelen.
De private stichting behartigt haar vier belangeloze doelen gelijktijdig en mag hiervoor het jaarlijks
rendement van het vermogen van de stichting aanwenden, eventueel verhoogd met maximaal één
dertigste (1/30ste) van het vermogen van de stichting.
Onder de notie “jaarlijks rendement” moet worden verstaan: de vruchten die het vermogen
gedurende dat jaar heeft opgeleverd te verhogen met de gerealiseerde meerwaarden op eender welk
actiefbestanddeel en de niet gerealiseerde meerwaarde van de kapitalisatiestukken en te
verminderen met de gerealiseerde minwaarden op eender welk actief bestanddeel en te verminderen
met de niet gerealiseerde minwaarden op kapitalisatiestukken.
De private stichting behartigt haar doelen op volledig discretionaire wijze, doch dient hierbij te allen
tijde voor wat betreft het vierde doel de belangen van de diverse betrokken personen en familie te
respecteren en te verzekeren.
De private stichting bepaalt tevens op volledig discretionaire wijze welk deel van het rendement van
haar vermogen en welk deel van haar vermogen, binnen de hiervoor vastgestelde grenzen, op welke
wijze voor de behartiging van haar diverse doelen aangewend wordt, hetgeen onder meer inhoudt
dat de private stichting kan beslissen om niet alle betrokkenen op dezelfde wijze of in dezelfde mate
te begunstigen of te verzorgen.
Éénieder die probeert het bestaan van de private stichting zelf, de beslissingen van de raad van
bestuur, de statuten van de private stichting in zijn geheel of ten dele, de overdrachten aan de private
stichting, de (eventuele) begunstiging van alle of bepaalde personen of instellingen waarvan
belangen dienen te worden behartigd conform de doelen van de private stichting, geheel of
gedeeltelijk aan te vechten, kan door de raad van bestuur worden geacht niet meer te behoren tot de
personen of instellingen, waarvan belangen conform de doelen van de private stichting worden
behartigd. Deze bepaling dient extensief te worden geïnterpreteerd en geldt voor alle beslissingen of
verbintenissen van de private stichting, zowel in rechte als in feite en voor het geval de aanvechting
direct of indirect gebeurt. Als poging tot aanvechting geldt in het bijzonder elke handeling die de
werking van de private stichting in zijn geheel of gedeeltelijk zou kunnen stopzetten, hinderen of
wijzigen zowel in rechte als in feite. In het bijzonder wordt hieronder verstaan elke handeling voor
een binnen- of buitenlandse rechtstprekende instantie met het oog op het laten opheffen van de
private stichting of het niet tegenstelbaar, ongeldig of niet-uitvoerbaar laten verklaren van de
beslissingen van de raad van bestuur. Ingeval van de poging tot aanvechten afstand wordt genomen,
kan de raad van bestuur beslissen de uitsluiting ongedaan te maken. Deze bepaling geldt niet indien
blijkt dat de raad van bestuur gehandeld heeft in weerwil van de statuten van de stichting.
De private stichting dient haar vermogen te beheren zoals een normaal private stichting dit zou doen,
waarbij de nodige aandacht moet worden besteed aan de instandhouding en valorisatie van haar
vermogen. In dit kader kan de private stichting onder meer volgende handelingen rechtstreeks of
onrechtstreeks stellen: beleggen in roerende of onroerende goederen of rechten in België of in het
buitenland en in dit verband alle contracten aangaan die nodig of nuttig kunnen zijn.
De private stichting kan ook alle handelingen stellen die rechtstreeks of onrechtstreeks betrekking
hebben op haar doelen. Zij kan inzonderheid haar medewerking verlenen en deelnemen aan iedere
activiteit die met haar doelen overeenstemt.
De private stichting streeft haar doelen na, onafhankelijk van elke politieke, ideologische, filosofische,
religieuze of taalkundige beschouwing.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/1

1/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

De private stichting mag geen stoffelijk voordeel verschaffen aan de stichter, de bestuurders, of enig
ander persoon, behalve, in dit laatste geval, indien dit kadert in de verwezenlijking van de
belangeloze doelen.
Artikel 5: Vermogen
Het initiële vermogen van de private stichting is samengesteld uit tweeduizend euro (€ 2.000,00). De
stichter verbindt er zich toe dit bedrag op eerste verzoek over te schrijven op een door de private
stichting aangeduide rekening. Dit vermogen kan alleen aangewend worden, binnen de onder artikel
4 hiervoor vastgestelde grenzen, ter realisatie van de doelen van de stichting en zal overeenkomstig
de doelen van de private stichting verder uitgebreid worden middels toekenningen om niet, renteloze
leningen, rentedragende leningen en bankfinanciering. Tevens kan het vermogen worden uitgebreid
middels giften, schenkingen, legaten (bijzondere legaten, legaten ten algemene titel en algemene
legaten), dan wel toekenningen door private stichtingen die een gelijkaardig belangeloos doel
nastreven (inbreng om niet).
TITEL III: BESTUUR EN VERTEGENWOORDIGING
Artikel 6: Samenstelling van de raad van bestuur
De private stichting wordt bestuurd door een raad van bestuur, bestaande uit minstens drie leden.
Bestuurders kunnen zowel natuurlijke personen als rechtspersonen zijn. Wanneer een rechtspersoon
aangewezen wordt tot bestuurder, benoemt deze onder zijn vennoten, zaakvoerders, bestuurders of
werknemers één vaste vertegenwoordiger die belast wordt met de uitvoering van de opdracht in
naam en voor rekening van de rechtspersoon. Deze laatste mag haar vertegenwoordiger niet
ontslaan zonder tegelijk een opvolger te benoemen. Voor de benoeming en beëindiging van de
opdracht van de vaste vertegenwoordiger gelden dezelfde regels van openbaarmaking alsof hij/zij
deze opdracht in eigen naam en voor eigen rekening zou vervullen.
De raad van bestuur kiest onder zijn leden een voorzitter. Zolang de stichter deel uitmaakt van de
raad van bestuur zal zij het voorzitterschap van de stichting waarnemen, tenzij zij dit zelf niet langer
wenst.
Artikel 7: Benoeming, beëindiging en afzetting van de bestuurders
De eerste bestuurders van de private stichting worden benoemd door de stichter zoals hierna
bepaald onder artikel 22 en dit, tenzij anders bepaald, voor onbepaalde duur.
Het bestuursmandaat eindigt:
- Door vrijwillig aftreden;
- In voorkomend geval, door het verstrijken van de termijn van het bestuursmandaat;
- Door overlijden;
- Door ontslag door de raad van bestuur wegens een zwaarwichtige reden die hiertoe dient te
beslissen met unanimiteit (met uitzondering van de geviseerde bestuurder) in een voltallige
vergadering;
- Door besluit tot afzetting vanwege de rechtbank van eerste aanleg van het arrondissement waar de
private stichting haar zetel heeft, in de gevallen bij wet bepaald;
- Door fysische of geestelijke onbekwaamheid vastgesteld door twee geneesheren of door plaatsing
onder een wettelijk beschermingsstatuut.
Indien ingevolge de beëindiging van een bestuursmandaat, het aantal bestuurders minder dan 3
bedraagt, duiden de overblijvende bestuurders (de overblijvende bestuurder) de ontbrekende
bestuurder (de ontbrekende bestuurders) aan bij eenparig akkoord.
Bij gebreke van eenparig akkoord dienaangaande duiden de overblijvende bestuurders elk een
deskundige aan. Beide aangestelde deskundigen stellen op hun beurt in gemeen overleg een
onafhankelijke derde deskundige aan die zal overgaan tot de aanstelling van de ontbrekende
bestuurder.
Artikel 8: Aansprakelijkheid
De private stichting is aansprakelijk voor fouten die kunnen worden toegerekend aan haar
aangestelden of aan de organen waardoor zij optreedt.
De bestuurders en de personen belast met het dagelijks bestuur gaan in die hoedanigheid geen
enkele persoonlijke verplichting aan inzake de verbintenissen van de private stichting.
Zij zijn alleen verantwoordelijk voor de vervulling van hun opgedragen taak en voor de fouten in hun
bestuur.
Artikel 9: Vergadering van de raad van bestuur
De raad van bestuur vergadert telkens wanneer een bestuurslid het nodig acht.
Ieder bestuurslid is tot bijeenroeping bevoegd.
De oproepingen worden minstens acht dagen voor de vergadering aan de bestuurders verstuurd,
behalve in geval van hoogdringendheid, waarvan verantwoordingmoet worden gegeven in de notulen
van de vergadering. Deze oproepingen bevatten de agenda, de datum, de plaats en het uur van de
vergadering, en worden gedaan per brief, luchtpost, telegram, telex, telefax, e-mail of op een andere
schriftelijke wijze.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/1

1/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

De oproepingen worden geacht gedaan te zijn bij hun verzending.
Wanneer alle leden van de raad aanwezig of geldig vertegenwoordigd zijn, moet geen bewijs worden
geleverd van een voorafgaandelijke oproeping.
De vergaderingen worden gehouden op de zetel van de private stichting of op de plaats aangeduid in
de oproepingen, in België of - uitzonderlijk - in het buitenland.
Bijeenkomsten van de raad van bestuur kunnen geldig gehouden worden bij wijze van tele- en
videoconferentie (of een gelijkaardige vorm van telecommunicatie zoals bijvoorbeeld skype).
Zij worden voorgezeten door de voorzitter van de raad van bestuur of, indien deze laatste verhinderd
is, door een door de andere aanwezige of vertegenwoordigde leden van de raad aangeduid lid.
Indien in dit laatste geval geen overeenstemming kan worden bereikt, wordt de raad voorgezeten
door de oudste bestuurder in jaren, die aanwezig is. Indien één of meer bestuurders rechtspersonen
zijn, zal de leeftijd van de vaste vertegenwoordiger die de bestuurder-rechtspersoon
vertegenwoordigt, determinerend zijn. Indien geen voorzitter is benoemd, wordt voor elke
vergadering een voorzitter aangesteld.
Artikel 10: Besluitvorming - Vertegenwoordiging van afwezige leden:
a) Behalve in geval van overmacht, kan de raad slechts beraadslagen en besluiten nemen indien alle
leden aanwezig of vertegenwoordigd zijn.
Indien deze voorwaarde niet is vervuld, kan een nieuwe vergadering worden samengeroepen die
geldig zal beraadslagen en beslissen over de punten die op de agenda van de vorige vergadering
voorkwamen, doch enkel indien ten minste de meerderheid van de bestuurders aanwezig of
vertegenwoordigd zijn.
Iedere bestuurder kan, per brief, telex, telegram, telefax of op een andere schriftelijke wijze, een
ander lid van de raad van bestuur volmacht geven om hem op een vergadering van de raad te
vertegenwoordigen en in zijn plaats te stemmen. Een bestuurder kan niet meer dan één collega
vertegenwoordigen.
b) Behoudens hetgeen hierna bepaald is sub e), worden de besluiten van de raad van bestuur bij
twee derden (2/3) meerderheid genomen. Ieder bestuurslid heeft één stem.
Indien in een raadszitting, geldig samengesteld, één of meerdere bestuurders of hun
gevolmachtigden zich van stemming onthouden, worden de besluiten op geldige wijze getroffen bij
meerderheid van de stemmen van de overige, aanwezige of vertegenwoordigde leden van de raad.
Bij staking van stemmen heeft de voorzitter van de vergadering een doorslaggevende stem.
c) In uitzonderlijke gevallen, wanneer de dringende noodzakelijkheid en het belang van de private
stichting het vereisen, kunnen de besluiten van de raad van bestuur worden genomen bij eenparig
schriftelijk akkoord van de bestuurders. Zij worden gedateerd op de dag dat de laatste bestuurder het
betreffende document ondertekent.
d) Het beheer en de aanwending van het vermogen van de private stichting behoort tot de exclusieve
en discretionaire bevoegdheden van de raad van bestuur binnen de hierboven bepaalde doelen en
met de hierna bepaalde bemerkingen. De raad van bestuur kan het beheer van een deel of het
geheel van het vermogen toevertrouwen aan een of meerder financiële instellingen.
Tot de bevoegdheid van de raad van bestuur behoort aldus onder meer:
- de beoordeling van de aard en de omvang van de begunstiging van de personen en/of instellingen
waarvan de belangen dienen te worden behartigd conform de vastgestelde doelen van de private
stichting alsook de concrete uitvoering van deze begunstiging;
- het beheer en de aanwending van het vermogen van de private stichting conform de vastgestelde
doelen van de private stichting en binnen de hiervoor onder artikel 4 vastgestelde grenzen.
De personen en/of instellingen waarvan belangen dienen te worden behartigd conform hetgeen is
bepaald in de doelomschrijvingen van de private stichting, beschikken over geen enkel juridisch recht
of enige aanspraak op begunstigingen of uitkeringen van het vermogen van de private stichting.
Deze personen en/of instellingen beschikken derhalve over geen enkel juridisch recht of enige
aanspraak ten aanzien van de private stichting waarop enige schuldeiser of andere derden bewarend
of uitvoerend beslag kan leggen of enig recht kan laten gelden.
Aldus kan de hoedanigheid van persoon en/of instelling waarvan de belangen dienen te worden
behartigd, noch enig (eventueel) voordeel of recht van deze persoon en/of instelling dat nog niet
definitief werd toegekend, worden vervreemd, overgedragen of bezwaard.
e) Volgende besluiten kunnen slechts met unanimiteit van stemmen worden genomen:
- de benoeming of ontslag van bestuurders waarbij echter aan de te ontslagen bestuurder stemrecht
wordt ontzegd;
- de wijziging van de statuten;
- belangrijke investeringen, bestedingen en uitgaven, zijnde investeringen, bestedingen en uitgaven
van meer dan honderdduizend euro (€ 100.000,00).
Artikel 11: Belangenconflicten
Indien een bestuurder, rechtstreeks of onrechtstreeks, een persoonlijk belang heeft dat strijdig is met
een beslissing of een verrichting die tot de bevoegdheid behoort van de raad van bestuur, moet hij

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/1

1/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

dit mededelen aan de andere bestuurders vóór de raad van bestuur een besluit neemt. Zijn
verklaring, alsook de rechtvaardigingsgronden betreffende voornoemd strijdig belang moeten worden
opgenomen in de notulen van de raad van bestuur die de beslissing moet nemen. De betrokken
bestuurder moet, desgevallend, tevens de commissaris van het strijdig belang op de hoogte brengen.
Artikel 12: Intern bestuur
a) algemeen
De raad van bestuur is bevoegd om alle handelingen te verrichten die nodig, nuttig of dienstig zijn tot
verwezenlijking van de doeleinden van de private stichting.
De bestuurders kunnen overeenkomen de bestuurstaken onder elkaar te verdelen. Deze verdeling
kan niet aan derden worden tegengeworpen, ook al is zij bekendgemaakt.
b) dagelijks bestuur
De raad van bestuur kan aan één of meer personen, al dan niet lid van de raad, het dagelijks bestuur
van de private stichting opdragen; zij treden afzonderlijk, gezamenlijk, dan wel als college op, zoals
bepaald door de raad van bestuur.
De duur van hun benoeming en hun afzetting worden eveneens bepaald door de raad van bestuur.
De persoon aan wie deze bevoegdheden opgedragen zijn, zal de titel van "algemeen directeur"
voeren, of indien hij of zij bestuurder is, de titel van "afgevaardigd bestuurder".
c) bevoegdheidsdelegatie
De raad van bestuur, net als degenen aan wie het dagelijks bestuur wordt opgedragen, kunnen
eveneens in het kader van dit bestuur bijzondere en bepaalde machten delegeren aan één of
meerdere personen, naar hun keuze.
De gevolmachtigden verbinden de private stichting binnen de perken van de hen verleende
volmacht, onverminderd de verantwoordelijkheid van de lastgever ingeval van overdreven volmacht.
Artikel 13: Externe vertegenwoordiging
De raad van bestuur vertegenwoordigt, als college, de private stichting in alle handelingen in en
buiten rechte.
Onverminderd de algemene vertegenwoordigingsmacht van de raad van bestuur als college, zal –
zowel voor alle handelingen van dagelijks bestuur als deze die er buiten vallen, onverminderd
hetgeen hierna bepaald in de laatste alinea – de private stichting in rechte en ten aanzien van
derden, hieronder begrepen een openbaar ambtenaar, rechtsgeldig vertegenwoordigd zijn, hetzij
door twee bestuurders samen optredend, hetzij door het afzonderlijk optreden van een afgevaardigd-
bestuurder, aangewezen door de raad van bestuur.
Buiten de Europese Unie is zij geldig vertegenwoordigd door één bestuurder.
Zij dienen geen bewijs van een voorafgaandelijk besluit van de raad van bestuur voor te leggen.
Bovendien is de private stichting op geldige wijze vertegenwoordigd door speciale lasthebbers
binnen de grenzen van hun opdracht.
Binnen het kader van het dagelijks bestuur kan de private stichting bovendien geldig
vertegenwoordigd worden door de hiertoe aangestelde(n), die alleen of gezamenlijk optreden zoals
bepaald bij hun aanstelling.
Voor wat betreft handtekeningsbevoegdheid inzake rekeningen van de private stichting, zullen voor
bedragen van meer dan honderdduizend euro (€ 100.000,00), twee bestuurders, waarvan één de
voorzitter, samen moeten tekenen.
Artikel 14: Notulen
De besluiten van de raad van bestuur worden in notulen opgenomen, ondertekend door de
meerderheid van de aanwezige leden. Deze notulen worden in een speciaal register opgetekend of
ingebonden.
De volmachten, net als andere schriftelijke berichtgevingen, worden daaraan gehecht.
De afschriften van of de uittreksels uit deze notulen, die in rechte of elders dienen te worden
voorgelegd, worden ondertekend door de bestuurder(s) die de stichting extern (kunnen
vertegenwoordigen).
TITEL IV: WIJZIGING VAN DE STATUTEN
 Artikel 15: Statutenwijziging
De statuten kunnen slechts worden gewijzigd door een besissing van de raad van bestuur met
unanieme stemmen in een voltallige vergadering.
Statutenwijzigingen die echter afbreuk zouden doen aan de filosofie van de aanvankelijke statuten
mogen niet worden doorgevoerd, tenzij dit noodzakelijk zou zijn om te anticiperen op veranderende
wetgeving of in uitvoering van gewijzigde wetgeving. Alsdan dienen deze wijzigingen te worden
doorgevoerd op een wijze die zo nauw mogelijk aansluit bij de oorspronkelijke bepalingen en de
aanvankelijke filosofie.
Indien ongewijzigde handhaving van de statuten gevolgen zou hebben die de stichter bij de
oprichting redelijkerwijze niet kan hebben gewild en de raad van bestuur nalaat de statuten te
wijzigen, kan de rechtbank van eerste aanleg op verzoek van ten minste 1 bestuurder of het

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/1

1/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

openbaar ministerie de statuten wijzigen. Zij waakt erover daarbij zo min mogelijk van de bestaande
statuten af te wijken.
De wijziging van de gegevens vermeld onder artikel 28, 3° en 5° tot en met 8° van de V&S-Wet
dienen bij authentieke akte te worden vastgelegd.
TITEL V: CONTROLE VAN DE PRIVATE STICHTING, BOEKJAAR EN JAARREKENING
Artikel 16: Commissaris - Wijze van benoeming
Indien de private stichting hiertoe wettelijk verplicht is, wordt de controle op de financiële toestand
van de private stichting, op de jaarrekening en op de regelmatigheid ten aanzien van de wet en de
statuten van de verrichtingen, weer te geven in de jaarrekening, aan één of meer commissarissen
opgedragen. Zij worden benoemd door de raad van bestuur onder de leden, natuurlijke personen of
rechtspersonen van het Instituut der Bedrijfsrevisoren.
De commissarissen worden benoemd voor één hernieuwbare termijn van drie jaar.
Op straffe van schadevergoeding kunnen zij tijdens hun opdracht alleen om wettige redenen worden
ontslagen door de raad van bestuur.
TITEL VI: VERGOEDING VAN COMMISSARIS(SEN) EN BESTUURDERS
Artikel 17: Vergoeding
De bezoldiging van de eventuele commissarissen bestaat in een vast bedrag, dat bij de aanvang van
hun opdracht door de raad van bestuur wordt vastgesteld. Zij kan niet worden gewijzigd dan met
instemming van de partijen.
Elke bestuurder kan voor zijn of haar prestaties en diensten, naast een vergoeding voor bewezen
onkosten, een normaal honorarium aanrekenen zoals professionelen voor vergelijkbare activiteiten
plegen aan te rekenen. Indien een bezoldiging wordt toegekend of indien werkelijk gemaakte kosten
worden terugbetaald, is dit onder geen beding te beschouwen als een stoffelijk voordeel waaromtrent
toekenning is verboden ingevolge het doel van de private stichting.
TITEL VII: BOEKJAAR - JAARREKENING
Artikel 18: Boekjaar - jaarrekening
Het boekjaar begint op één januari en eindigt op eenendertig december van elk jaar.
In afwijking van het voorgaande lid neemt het eerste boekjaar een aanvang op de dag dat de private
stichting rechtspersoonlijkheid verkrijgt, en zal het worden afgesloten op eenendertig december
tweeduizend vijftien.
Ieder jaar en ten laatste binnen zes maanden na de afsluitingsdatum van het boekjaar maakt de raad
van bestuur de jaarrekening van het voorbije boekjaar op, overeenkomstig de wettelijk bepalingen,
alsook de begroting van het volgende boekjaar.
De boekhouding wordt gevoerd overeenkomstig de wettelijk bepalingen ter zake.
TITEL VIII: ONTBINDING - VEREFFENING - AANVULLENDE BEPALINGEN
Artikel 19: Algemeen
De rechtbank van eerste aanleg van het arrondissement waar de private stichting haar zetel heeft,
kan, op verzoek van de in de wet aangeduide personen, de ontbinding van de private stichting
uitspreken in de volgende gevallen door de wet bepaald:
- Indien het doel of de doeleinden van de stichting verwezenlijkt werden;
- Indien de stichting niet meer in staat is het doel of de doeleinden na te streven waarvoor zij is
opgericht;
- Indien de stichting haar vermogen of de inkomsten uit dat vermogen voor andere doeleinden
aanwendt dan die waarvoor zij is opgericht;
- Indien de stichting in ernstige mate in strijd handelt met de wet, de openbare orde of haar statuten;
- Indien de stichting gedurende drie opeenvolgende boekjaren niet voldaan heeft aan de verplichting
om een jaarrekening neer te leggen overeenkomstig artikel 18 van de statuten.
 De rechtbank die de ontbinding uitspreekt, kan hetzij tot de onmiddellijke afsluiting van de
vereffening beslissen, hetzij de vereffeningswijze bepalen en één of meer vereffenaars aanstellen.
Artikel 20: Verdeling
Het vermogen van de private stichting bij ontbinding moet tot één of meerdere van de doelen als
omschreven in artikel 4 van deze statuten worden aangewend, met uitzondering van de doelen die
zouden zijn verwezenlijkt.
Artikel 21: Varia
Al wat niet uitdrukkelijk door deze statuten wordt geregeld, zal onderworpen zijn aan de bepalingen
van de wet van 27 juni 1921 en de wijzigingen hieraan gebracht.
TITEL IX: BENOEMINGEN
Artikel 22: Benoemingen bestuurders
De stichter, mevrouw Miriam Waucquez, voornoemd, stelt het aantal bestuurders vast op drie en stelt
aan tot bestuurders:          

    •  Zichzelf;
    •  Mevrouw Beatrijs Malfrere, van Belgische nationaliteit, geboren te Kortrijk op 25 januari 1948,

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/1

1/
20

14
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

ongehuwd, wonende te 8500 Kortrijk, Schouwburgplein 10 bus 32;
    •  de Private Stichting “Bewind en Vermogen”, gekend onder het ondernemingsnummer
0557.986.659, met zetel te 1150 Brussel, Sint-Michielslaan 2, hierbij vertegenwoordigd door haar
afgevaardigd bestuurder, mevrouw Ann Maelfait, van Belgische nationaliteit, geboren te Leuven op 2
april 1976 wonende te 9040 Sint-Amandsberg, Speerdistelstraat 3.
De benoeming van bovenvermelde bestuurders zal slechts uitwerking hebben vanaf het ogenblik dat
de private stichting rechtspersoonlijkheid verkrijgt."
 
OVERGANGSBEPALINGEN
1. Aansluitend aan de oprichting zijn voormelde bestuurders in raad van bestuur bijeengekomen en
hebben met eenparigheid van stemmen beslist:
- aan te stellen als voorzitter van de raad van bestuur, mevrouw Miriam Waucquez, voornoemd,
overeenkomstig artikel 6 in fine van de statuten;
- aan te stellen tot afgevaardigd-bestuurder, mevrouw Beatrijs Malfrere, voornoemd.
2. Er werd beslist geen commissaris te benoemen. Daartoe kan desgewenst na verloop van tijd nog
beslist worden.
3. Alle in naam van de in oprichting zijnde stichting aangegane verbintenissen, inclusief deze
opgenomen in de oprichtingsakte, worden, rekening houdend met artikel 29 § 3 van de V&S-Wet,
door de stichting, onder de opschortende voorwaarde van het bekomen van de rechtspersoonlijkheid
als gevolg van de neerlegging van onderhavige statuten op de griffie van de bevoegde rechtbank van
koophandel, uitdrukkelijk overgenomen en bekrachtigd.
De verbintenissen aangegaan tussen de oprichting en de neerlegging van het uittreksel dienen, eens
de stichting rechtspersoonlijkheid heeft, te worden bekrachtigd.
VOLMACHT
De stichter heeft bijzondere volmacht verleend aan de burgerlijke vennootschap met de vorm van
een besloten vennootschap met beperkte aansprakelijkheid “Dael-Boeykens”, geasssocieerde
notarissen”, met zetel te 9050 Gent (Ledeberg), Ledebergplein 16, RPR Gent, ondernemingsnummer
0479.734.581, evenals aan haar bedienden, aangestelden en lasthebbers, met mogelijkheid tot
indeplaatsstelling, teneinde de vervulling van de formaliteiten bij het rechtspersonenregister alsook
bij een ondernemingsloket met het oog op de inschrijving van de gegevens van de private stichting in
de Kruispuntbank van Ondernemingen, te verzekeren, alsmede alle noodzakelijke administratieve
formaliteiten terzake te vervullen bij alle bevoegde administraties en instanties.
Betreffende voorgaande punten kan deze volmachthouder alle documenten ondertekenen en in het
algemeen alles doen wat noodzakelijk of nuttig is.
------------------------VOOR ONTLEDEND UITTREKSEL-------------------------
(getekend) Notaris Jean Dael.
Tegelijkertijd neergelegd: expeditie oprichtingsakte
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/1

1/
20

14
 - 

An
ne

xe
s 

du
 M

on
ite

ur
 b

el
ge

 


