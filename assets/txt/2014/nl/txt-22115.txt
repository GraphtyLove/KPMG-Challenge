





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Koninklijke Harmonie Sint-Amelberga Zandhoven

(afgekort) : KHSAZ

Rechtsvorm : Vereniging zonder winstoogmerk

Zetel : Schriekweg 5 A

2240

België

Onderwerp akte : Oprichting

Zandhoven

Koninklijke Harmonie Sint-Amelberga Zandhoven
vzw in oprichting
Schriekweg 5A
2240 Zandhoven
 
 
 
 S T A T U T E N
 
 
De algemene vergadering, geldig samengeroepen op 23 juni 2014 en beschikkend over de nodige aantallen
inzake aanwezigheid en meerderheid, heeft in haar zitting besloten tot aanvaarding van navolgende statuten.
 
 
TITEL I: STICHTERS - NAAM - ZETEL - DOEL – DUUR
 
Artikel 1. Stichters
 
De vereniging, in zijn huidige vorm, wordt opgericht door de Algemene Vergadering op 23 juni 2014.
De stichters zijn:
 
Van Laer, Andreas; Langestraat 58, 2240 Zandhoven; °Zandhoven op 26 juni 1935
Callenaere, Patrick; Hagedoornlaan 21, 2240 Zandhoven; °Antwerpen op 09 januari 1959
Van Cutsem, Iris; Hallebaan 43, 2240 Zandhoven; °Lier op 22 juli 1976
Yperman, Patricius; Krekelenberg 80, 2980 Zoersel; °Merksem op 22 november 1951 
Blondeau, Vera; Kromstraat 19A, 2520 Ranst; °Mechelen op 27 maart 1955
Van Laer, Diana; Langestraat 52, 2240 Zandhoven; °Zandhoven op 05 maart 1963
Colyn, Georges; Kromstraat 19A, 2520 Ranst; °Mechelen op 27 maart 1955
De Langhe, Winfried; Pater Damiaanlaan 10, 2240 Zandhoven; °Wilrijk op 30 april 1964
 
Artikel 2. Naam
 
De vereniging draagt de naam: Koninklijke Harmonie Sint-Amelberga Zandhoven , afgekort KHSAZ.
 
Artikel 3.    Zetel
 

 *14306158*
Neergelegd
03-07-2014

0555647078

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De zetel van de vereniging is gevestigd te 2240 Zandhoven, Schriekweg 5A en ressorteert onder het gerechtelijk
arrondissement Antwerpen.
 
Hij kan slechts verplaatst worden door de algemene vergadering mits deze bovendien de regels in acht neemt
zoals vereist voor een statuutswijziging en beschreven in deze statuten.
 
Artikel 4.    Doel
 
De vereniging heeft tot doel:
- het behartigen en bevorderen van het muziek- en cultuurleven (of werking);
- de leden daartoe gelegenheid verschaffen;
- de vriendschapsbanden tussen de leden nauwer aan te sluiten en contacten te zoeken, zowel op nationaal als
op internationaal vlak;
- onderricht en verspreiding van de muziek en cultuur bij haar leden door concerten en manifestaties allerhande,
eventueel ook met groeperingen vreemd aan de vereniging;
- de vriendschapsbanden tussen de inwoners nauwer aan te halen door het organiseren van activiteiten.
 
Zij mag eveneens alle activiteiten ondernemen die dit doel kunnen bevorderen. Zij kan in die zin ook, doch
slechts op bijkomstige wijze, handelsdaden stellen voor zover de opbrengst hiervan besteed wordt aan het doel
waarvoor zij werd opgericht.
 
De vereniging onthoudt zich van enige inmenging in politieke, ideologische of syndicale aangelegenheden.
 
Artikel 5.    Duur
 
De vereniging wordt opgericht voor onbepaalde duur doch kan ten allen tijde ontbonden worden.
 
 
 
 
TITEL II: L E D E N
 
Met de term “lid” in deze statuten wordt uitdrukkelijk verwezen naar de effectieve leden.
 
 
Artikel 6.            
 
Het aantal leden is onbeperkt maar moet tenminste vijf bedragen. De vereniging kan effectieve en toegetreden
leden tellen.
De oprichters zijn de eerste effectieve leden. De volheid van het lidmaatschap, met inbegrip van het stemrecht op
de algemene vergadering, komt uitsluitend toe aan de effectieve leden. Effectieve leden zijn diegenen wiens
naam is vermeld in het ledenregister dat op de zetel van de vereniging wordt bijgehouden. De wettelijke
bepalingen zijn alleen op de effectieve leden toepasselijk.
Toegetreden leden zijn enkel aangesloten om te genieten van de activiteiten van de vzw. Ze hebben geen
stemrecht op de algemene vergadering. De rechten en verplichtingen van de toegetreden leden worden
ingeschreven in een huishoudelijk reglement. Alle leden nemen deel aan de verschillende manifestaties met de
verbinding zich steeds te gedragen volgens de standregelen van de vereniging.
 
Artikel 7.            
 
Als lid kan tot de vereniging toetreden, iedere natuurlijke persoon of rechtspersoon die door de algemene
vergadering als dusdanig wordt aanvaard en dit op voorstel van de raad van bestuur. Het verzoek om toelating
van een kandidaat-lid moet schriftelijk en/of per e-mail worden ingediend bij de voorzitter van de raad van
bestuur. Kandidaat-leden kunnen slechts aanvaard worden na een proefperiode van drie maanden.
 
Artikel 8.            
 
De raad van bestuur kan, onder door haar te bepalen voorwaarden, ook andere personen als ereleden,
beschermleden, steunende of adviserende leden tot de vereniging toelaten. Deze worden beschouwd als
toegetreden leden. Hun rechten en plichten zijn vermeld in het huishoudelijk reglement.
 
Artikel 9.            
 
Op voorstel van de raad van bestuur, kan de algemene vergadering een jaarlijkse ledenbijdrage vaststellen. 
Deze kan echter niet hoger zijn dan 1000 Euro per jaar per lid.
 
Artikel 10.         
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Elk lid kan ten allen tijde uit de vereniging treden. Het ontslag moet bij aangetekend schrijven aan de raad van
bestuur ter kennis worden gebracht.
Volgende gevallen kunnen aanleiding zijn tot uitsluiting van een lid door de algemene vergadering, met een 2/3
meerderheid. Deze lijst is niet-exhaustief.
- vrijwillig nadeel berokkenen aan de vereniging;
- een bestuurslid, in de uitoefening van zijn ambt, te hebben beledigd of bedreigd;
- geweigerd te hebben zich te gedragen naar het huishoudelijk reglement van de vereniging.
 
Artikel 11.         
 
Uittredende of uitgesloten leden en hun rechtsopvolgers hebben geen deel in het vermogen van de vereniging,
en kunnen derhalve ook nooit teruggave of vergoeding voor gestorte bijdragen of gedane inbrengsten vorderen.
Materiaal of dergelijke, eigendom van de vereniging, dient terug te worden ingeleverd.
 
 
 
 
TITEL III: DE RAAD VAN BESTUUR
 
Artikel 12.         
 
De vereniging wordt bestuurd door een raad van bestuur van tenminste drie leden die lid zijn van de vereniging.
In ieder geval moet het aantal bestuurders steeds lager zijn dan het aantal leden van de algemene vergadering.
 
Artikel 13. Wijze van benoeming van de bestuurders
 
De bestuurders worden benoemd door de algemene vergadering, met een gewone meerderheid, ongeacht het
aantal aanwezige en/of vertegenwoordigde leden. Alle leden van de vereniging, die minstens drie maanden
effectief lid zijn, kunnen zich kandidaat stellen voor een bestuursfunctie in de raad van bestuur. De akten
betreffende de benoeming van de bestuurders moeten neergelegd worden op de griffie van de rechtbank van
koophandel en moeten binnen de dertig dagen na de neerlegging (bij uittreksel) bekendgemaakt worden in de
bijlagen bij het Belgisch Staatsblad.
 
Artikel 14. Ambtsbeëindiging en afzetting van de bestuurders
 
Het mandaat van de bestuurders eindigt door afzetting door de algemene vergadering, door vrijwillig ontslag,
door het verstrijken van het mandaat (in voorkomend geval), door overlijden of ingeval van wettelijke
onbekwaamheid.
 
De afzetting door de algemene vergadering wordt beslist bij gewone meerderheid van het aantal aanwezige en/of
vertegenwoordigde leden. Het moet evenwel uitdrukkelijk vermeld worden op de agenda van de algemene
vergadering.
 
Een bestuurder die vrijwillig ontslag neemt moet dit schriftelijk en/of per e-mail bekendmaken aan de raad van
bestuur. Dit ontslag gaat onmiddellijk in tenzij door dit ontslag het minimum aantal bestuurders onder het
statutaire minimum is gedaald. In dit geval moet de raad van bestuur, binnen de twee maanden, de algemene
vergadering bijeenroepen welke in de vervanging van de betrokken bestuurder dient te voorzien en hem daarvan
ook schriftelijk en/of per e-mail in kennis zal stellen.
 
De akten betreffende de ambtsbeëindiging en de benoeming van de bestuurders moeten neergelegd worden op
de griffie van de rechtbank van koophandel en moeten binnen de dertig dagen na de neerlegging (bij uittreksel)
bekendgemaakt worden in de bijlagen bij het Belgisch Staatsblad.
 
Artikel 15. Bevoegdheden van de bestuurders.
 
De raad van bestuur leidt de zaken van de vereniging en vertegenwoordigt deze in en buiten rechte. Hij is
bevoegd voor alle aangelegenheden, met uitzondering van die welke uitdrukkelijk door de Wet aan de algemene
vergadering zijn voorbehouden. Hij treedt op als eiser en verweerder, in alle rechtsgedingen en beslist over het al
dan niet aanwenden van rechtsmiddelen.
 
De raad van bestuur benoemt en ontslaat de leden van het personeel en bepaalt hun bezoldigingen.
 
De raad van bestuur oefent zijn bevoegdheden uit als college.
 
De raad van bestuur kan slechts geldig beslissen indien de meerderheid (de helft + 1) van de bestuurders
aanwezig is. De beslissingen worden genomen bij gewone meerderheid van stemmen. Bij staking van stemmen
is de stem van de voorzitter of de stem van diegene die hem vervangt doorslaggevend.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 16.         
 
De raad van bestuur wordt bijeengeroepen door de voorzitter of door twee bestuurders.
 
De vergaderingen van de raad van bestuur worden voorgezeten door de voorzitter. Indien deze belet of afwezig
is, wordt de vergadering voorgezeten, door de ondervoorzitter, de secretaris of de penningmeester of, bij diens
afwezigheid, door de oudste van de aanwezige bestuurders.
 
Artikel 17.         
 
Van elke vergadering worden notulen gemaakt die ondertekend worden door de voorzitter en de secretaris en die
ingeschreven worden in een daartoe bestemd register. De uittreksels die moeten worden overgelegd en al de
andere akten worden geldig ondertekend door de voorzitter en de secretaris. Bij ontstentenis van deze
bestuurders kunnen twee andere bestuurders deze documenten geldig ondertekenen.
 
Artikel 18.         
 
De raad van bestuur vaardigt alle huishoudelijke reglementen uit die hij nodig acht en nuttig oordeelt.
 
De raad van bestuur kan, indien hij dit nodig oordeelt, een afgevaardigd-bestuurder of directeur benoemen, die
met het dagelijks bestuur wordt belast. Deze verzorgt de lopende zaken en de dagelijkse briefwisseling en tekent
geldig namens de vereniging tegenover het bpost, de openbare en private bankinstellingen en alle andere
instellingen.
 
Artikel 19.         
 
Bestuurders die namens de vereniging optreden, moeten ten aanzien van derden niet doen blijken van enig
besluit of van enige machtiging.
 
Artikel 20. Personen gemachtigd om de vereniging te vertegenwoordigen overeenkomstig art. 13, 4° lid, W.VZW
 
De raad van bestuur kan zijn bevoegdheden voor bepaalde handelingen en taken, op zijn verantwoordelijkheid,
overdragen aan één van de bestuurders of aan een ander persoon die al dan niet lid is van de vereniging.
De Raad van bestuur kan uit zijn bestuurders een voorzitter, een ondervoorzitter, een secretaris, een
penningmeester en elke functie die voor de goede werking van de vereniging noodzakelijk is, kiezen.
 
Hun benoeming gebeurt door de raad van bestuur bij gewone meerderheid, die hieromtrent geldig beslist indien
de meerderheid van de bestuurders aanwezig is.
 
De ambtsbeëindiging van deze gemachtigde personen kan geschieden
a) op vrijwillige basis door de gemachtigde zelf door schriftelijk en/of per e-mail ontslag in te dienen bij de raad
van bestuur
b) door afzetting door de raad van bestuur bij gewone meerderheid die hieromtrent geldig beslist indien de
meerderheid van de bestuurders aanwezig is. De beslissing hieromtrent, door de raad van bestuur, moet
evenwel binnen de zeven kalenderdagen bij aangetekend schrijven en/of per e-mail ter kennis gebracht worden
van de betrokkene.
 
De akten betreffende de ambtsbeëindiging en de benoeming van de personen, gemachtigd om de vereniging te
vertegenwoordigen, moeten neergelegd worden op de griffie van de rechtbank van koophandel en moeten
binnen de dertig dagen na de neerlegging (bij uittreksel) bekendgemaakt worden in de bijlagen bij het Belgisch
Staatsblad.
 
De gevolmachtigden oefenen hun bevoegdheden afzonderlijk of gezamenlijk uit.
 
Artikel 21. Personen belast met het dagelijks bestuur van de vereniging overeenkomstig art. 13bis, 1° lid, W.VZW
 
De raad van bestuur kan een dagelijks bestuur aanstellen.
 
Hun benoeming gebeurt door de raad van bestuur bij gewone meerderheid die hieromtrent geldig beslist indien
de meerderheid van de bestuurders aanwezig is.
 
De ambtsbeëindiging van het dagelijks bestuur kan geschieden:
a) op vrijwillige basis door een lid van het dagelijks bestuur zelf door schriftelijk en/of per e-mail ontslag in te
dienen bij de raad van bestuur
b) door afzetting door de raad van bestuur bij gewone meerderheid die hieromtrent geldig beslist indien de
meerderheid van de bestuurders aanwezig is. De beslissing hieromtrent moet evenwel door de raad van bestuur,
binnen de zeven kalenderdagen, bij aangetekend schrijven en/of per e-mail ter kennis gebracht worden van de
betrokkene.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
De akten betreffende de ambtsbeëindiging en de benoeming van de personen van het dagelijks bestuur moeten
neergelegd worden op de griffie van de rechtbank van koophandel en moeten binnen de dertig dagen na de
neerlegging bij uittreksel bekendgemaakt worden in de bijlagen bij het Belgisch Staatsblad.
 
De beslissingen genomen door het dagelijks bestuur, dat als een college vergadert, worden steeds genomen in
collegiaal overleg.
 
 
 
 
TITEL IV: ALGEMENE VERGADERING
 
 
Artikel 22.         
 
De algemene vergadering is samengesteld uit alle effectieve leden en wordt voorgezeten door de voorzitter van
de raad van bestuur, door de ondervoorzitter, de secretaris of de penningmeester of, bij diens afwezigheid, door
de oudste van de aanwezige bestuurders.
 
Een lid kan zich door een ander lid op de algemene vergadering laten vertegenwoordigen en dit slechts bij
geschreven volmacht. Een lid kan evenwel slechts één ander lid vertegenwoordigen. Elk lid beschikt slechts over
één stem op de algemene vergadering.
 
Artikel 23.         
 
De algemene vergadering is uitsluitend bevoegd voor:
- het wijzigen van de statuten;
- de benoeming en de afzetting van de bestuurders;
- de kwijting aan de bestuurders;
-    de benoeming en de afzetting van de commissarissen en het bepalen van hun bezoldiging ingeval een
bezoldiging wordt toegekend;
-    de kwijting aan de commissarissen;
- de goedkeuring van de begroting en van de rekening;
- de vrijwillige ontbinding van de vereniging;
- de benoeming en de uitsluiting van een lid van de vereniging;
-    de omzetting van de vereniging in een vennootschap met een sociaal oogmerk;
- alle gevallen waarin de statuten het vereisen.
 
Artikel 24.         
 
De algemene vergadering wordt geldig bijeengeroepen door de raad van bestuur telkens als het doel van de
vereniging zulks vereist.
 
Zij moet tenminste eenmaal per jaar worden bijeengeroepen voor het goedkeuren van de rekeningen van het
afgelopen jaar en voor de begroting van het komend jaar.
 
Artikel 25.         
 
De algemene vergadering wordt gehouden binnen zes maanden na afsluitingsdatum van het boekjaar.
 
Artikel 26.         
 
De raad van bestuur is bovendien verplicht de algemene vergadering samen te roepen wanneer 1/5 van de
effectieve leden daartoe een verzoek richt aan de raad van bestuur en dit per aangetekende brief waarin de te
behandelen agendapunten zijn vermeld. In dit geval is de Raad van Bestuur verplicht de algemene vergadering
samen te roepen binnen de 15 werkdagen met vermelding op de agenda van de gevraagde agendapunten.
 
Artikel 27.         
 
De oproepingen tot de algemene vergadering moeten, om geldig te zijn, ondertekend worden door de voorzitter
of twee bestuurders. Alle effectieve leden moeten, tenminste veertien dagen voor de vergadering, worden
opgeroepen per gewone brief en/of per e-mail of per aangetekende brief.
 
 
Artikel 28.         
 
De oproepingsbrief, die plaats, datum en uur van de vergadering vermeldt, bevat de agenda die wordt vastgelegd

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

door de raad van bestuur. Elk onderwerp, dat schriftelijk en/of per e-mail wordt voorgedragen door 1/20 van de
effectieve leden, moet eveneens op de agenda worden vermeld.
Dit onderwerp moet door deze 1/20 van de leden ondertekend zijn en tenminste vijf werkdagen voor de
vergadering aan de voorzitter van de raad van bestuur overhandigd zijn.
Onderwerpen, die niet op de agenda staan, kunnen in geen geval behandeld worden.
 
Artikel 29.         
 
In gewone gevallen worden de besluiten genomen bij eenvoudige meerderheid van de aanwezige en
vertegenwoordigde stemmen. Bij staking van stemmen beslist de stem van de voorzitter of diegene die op dat
ogenblik de vergadering voorzit.  Onthoudingen en ongeldige stemmen worden niet meegeteld in de beoordeling.
 
Artikel 30.         
 
Tot wijziging van de statuten kan slechts worden besloten indien die wijziging gedetailleerd op de agenda is
vermeld en indien 2/3 van de effectieve leden aanwezig of vertegenwoordigd is. Wordt dit getal niet bereikt dan
kan een tweede vergadering worden bijeengeroepen, zoals door deze statuten is bepaald, en waarop deze
vergadering een geldig besluit zal kunnen nemen, ongeacht het aantal aanwezigen. Deze tweede vergadering
mag niet binnen de 15 kalenderdagen volgend op de eerste vergadering worden gehouden.
Voor elke statutenwijziging is bovendien een meerderheid van 2/3 der aanwezige of vertegenwoordigde stemmen
vereist, ook op de tweede algemene vergadering. Tot wijziging van het doel van de vereniging kan slechts met
een meerderheid van 4/5 van de stemmen worden besloten.
De onthoudingen en ongeldige stemmen worden als tegenstemmen beschouwd.
 
Van iedere statutenwijziging zullen de wijzigingen en de volledig gecoördineerde statuten na deze wijziging
neergelegd worden op de griffie van de rechtbank van koophandel. Binnen de 30 dagen na de neerlegging dient
de wijziging (bij uittreksel) bekendgemaakt te worden in de bijlagen bij het Belgisch Staatsblad.
 
Artikel 31.         
 
Bij vrijwillige ontbinding van de vereniging worden dezelfde regels als deze beschreven voor het wijzigen van het
doel der vereniging vereist.
De onthoudingen en ongeldige stemmen worden als tegenstemmen beschouwd.
 
Artikel 32.         
 
Een meerderheid van 2/3 der stemmen is vereist voor het uitsluiten van een lid. Bij uitsluiting van een lid moet dit
punt eveneens op de agenda voorkomen en moet het lid worden uitgenodigd om in zijn verdediging te kunnen
voorzien.
De onthoudingen en ongeldige stemmen worden als tegenstemmen beschouwd.
 
Artikel 33.         
 
Van elke vergadering worden notulen gemaakt, die ondertekend worden door de voorzitter en de secretaris en
opgenomen worden in een bijzonder register. Dit register kan op de zetel van de vereniging door leden en
belanghebbende derden worden ingezien. Uittreksels daarvan worden geldig ondertekend door de voorzitter en
de secretaris of door twee bestuurders en bij ontstentenis hiervan door twee leden van de algemene vergadering.
 
 
 
 
TITEL V: REKENINGEN EN BEGROTINGEN
 
Artikel 34.         
 
Het boekjaar van de vereniging loopt van 1 april tot 31 maart van het daaropvolgende jaar.
 
De raad van bestuur sluit de rekeningen over het voorbije boekjaar af en bereidt de begroting van het komend
boekjaar voor. Beide worden ter goedkeuring aan de algemene vergadering voorgelegd die gehouden wordt
binnen zes maanden na afsluitingsdatum van het boekjaar.
 
De kasboeken worden jaarlijks nagezien door twee aan te duiden nazichters welke gekozen worden op de
algemene vergadering en zij zullen de boekhouding voor akkoord naamtekenen.
 
 
 
 
                                                     TITEL VI: ONTBINDING EN VEREFFENING

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Artikel 35.         
 
Behoudens gevallen van gerechtelijke ontbinding en ontbinding van rechtswege kan slechts de algemene
vergadering tot ontbinding besluiten indien 2/3 van de leden op de algemene vergadering aanwezig of
vertegenwoordigd zijn en er bovendien een 4/5 meerderheid akkoord is om de vereniging vrijwillig te ontbinden.
Het voorstel tot vrijwillige ontbinding van de vereniging moet uitdrukkelijk op de agenda van de algemene
vergadering vermeld worden.
 
Zijn geen 2/3 van de leden op deze algemene vergadering aanwezig of vertegenwoordigd, dan moet een tweede
algemene vergadering worden bijeengeroepen die geldig beraadslaagt ongeacht het aantal aanwezige of
vertegenwoordigde leden maar mits een 4/5 meerderheid wordt akkoord gevonden om de vereniging vrijwillig te
ontbinden.
 
In geval van vrijwillige ontbinding benoemt de algemene vergadering, of bij gebreke daarvan, de rechtbank, één
of meer vereffenaars. Zij bepaalt tevens hun bevoegdheid alsmede de vereffeningsvoorwaarden.
 
De activa zullen, na aanzuivering van de passiva, worden overgedragen aan een vereniging met een
gelijkaardige en belangenloze doelstelling.
 
Van de ontbinding zal het ontbindingsbesluit, de benoeming en de ambtsbeëindiging van de vereffenaars
neergelegd worden op de griffie van de rechtbank van koophandel. Binnen de 30 dagen na de neerlegging dient
dit ontbindingsbesluit, de benoeming en de ambtsbeëindiging van de vereffenaars bij uittreksel bekendgemaakt
te worden in de bijlagen bij het Belgisch Staatsblad.
 
 
Artikel 36.         
 
Voor alles wat in deze statuten niet is voorzien of geregeld, blijft de Wet van 27 juni 1921, gewijzigd door de wet
van 2 mei 2002, toepasselijk.
 
 
 
 
 
 
 
 
 
 
 
 
 
 
 
 
 
 
 
Aldus opgemaakt en aangenomen op de algemene vergadering van 23 juni 2014
 
 
Te Zandhoven,
 
 
 
 
Andreas Van Laer                  Iris Van Cutsem                  Patrick Callenaere                      Diana Van Laer
Voorzitter                               Bestuurder                         Bestuurder                                  Bestuurder
 
 
 
 
 
 
 
Patricius Yperman                Georges Colyn                     Winfried De Langhe                Vera Blondeau
Bestuurder                            Bestuurder                             Bestuurder                               Effectief lid

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

7/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 

AKTE BETREFFENDE DE RAAD VAN BESTUUR
 
 
 
De huidige raad van bestuur is als volgt samengesteld:
 
Bestuurder:   Van Laer, Andreas; Langestraat 58, 2240 Zandhoven; °Zandhoven op 26 juni 1935
Bestuurder:   Callenaere, Patrick; Hagedoornlaan 21, 2240 Zandhoven; °Antwerpen op 09 januari 1959
Bestuurder:   Van Cutsem, Iris; Hallebaan 43, 2240 Zandhoven; °Lier op 22 juli 1976
Bestuurder:   Yperman, Patricius; Krekelenberg 80, 2980 Zoersel; °Merksem op 22 november 1951 
Bestuurder:   Van Laer, Diana; Langestraat 52, 2240 Zandhoven; °Zandhoven op 05 maart 1963
Bestuurder:   Colyn, Georges; Kromstraat 19A, 2520 Ranst; °Mechelen op 27 maart 1955
Bestuurder:   De Langhe, Winfried; Pater Damiaanlaan 10, 2240 Zandhoven; °Wilrijk op 30 april 1964
 
 
De raad van bestuur oefent haar mandaat als college uit maar kan bepaalde bevoegdheden, onder haar
verantwoordelijkheid, overdragen aan één of meer gemachtigden.
 
De raad van bestuur vertegenwoordigt de vereniging in alle gerechtelijke en buitengerechtelijke akten en heeft
eveneens alle bevoegdheden die niet bij wet of door deze statuten aan de algemene vergadering worden
toegekend op voorwaarde dat zijn beslissingen genomen zijn binnen de begroting die werd goedgekeurd door de
algemene vergadering.
 
De raad van bestuur benoemt zelf elke functie die hij voor de goede werking van de vereniging noodzakelijk acht.
 
 

AKTE BETREFFENDE DE PERSONEN GEMACHTIGD OM
DE VERENIGING TE VERTEGENWOORDIGEN
 
 
 
De raad van bestuur heeft onder zijn leden volgende functies verdeeld en in die functie benoemd:
 
Voorzitter:             Van Laer, Andreas; Langestraat 58, 2240 Zandhoven; °Zandhoven op 26 juni 1935
Ondervoorzitter:    Callenaere, Patrick; Hagedoornlaan 21, 2240 Zandhoven; °Antwerpen op 09 januari 1959
Secretaris:             Van Cutsem, Iris; Hallebaan 43, 2240 Zandhoven; °Lier op 22 juli 1976
Penningmeester:   Yperman, Patricius; Krekelenberg 80, 2980 Zoersel; °Merksem op 22 november 1951 
 
 
Voor alle administratieve verplichtingen hebben enkel de voorzitter en/of de secretaris onbeperkte en
afzonderlijke volmacht. Contracten zullen enkel geldig zijn indien deze ondertekend worden door de voorzitter of,
indien de voorzitter wegens uitzonderlijke omstandigheden niet in de mogelijkheid verkeert te tekenen, door de
secretaris en een gemachtigd bestuurder.
 
Voor alle financiële verplichtingen hebben de voorzitter en/of de penningmeester onbeperkte en afzonderlijke
volmacht tot een bedrag van 1250 EUR. Boven dit bedrag is de handtekening van één van hen en de
handtekening van een tweede gemachtigd bestuurder verplicht.
 
 
Te Zandhoven, op 23/06/2014
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

7/
20

14
 - 

An
ne

xe
s 

du
 M

on
ite

ur
 b

el
ge

 


