





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Student Innovations

(afgekort) :

Rechtsvorm : Vereniging zonder winstoogmerk

Zetel : Jachthuislaan(LIN) 14

3210

België

Onderwerp akte : Oprichting

Lubbeek (Linden)

  

OPRICHTING
 
De ondergetekenden:
 
1. Adriaens Wouter, Lemingstraat 5, 3210 Linden, geboren op 25 januari 1992 te Leuven
 
2. Bossens Maxime, Jachthuislaan 14, 3210 Linden, geboren op 23 september 1994 te Leuven
 
3. Gevaert Joris, Jachthuislaan 9, 3210 Linden, geboren op 26 juli 1993 te Leuven
 
4. Gordts Boris, Bovenstraat 39, 3210 Linden, geboren op 1 februari 1994 te Leuven
 
5. Hermans Jeroen, Olmenlaan 23, 9130 Kieldrecht, geboren op 17 juni 1994 te Sint-Niklaas
 
6. Van Assche Andreas, Geestbeekweg 7, 3210 Lubbeek, geboren op 24 februari 1992 te Leuven
 
zijn overeengekomen op 1 september 2014 een vereniging zonder winstoogmerk op te richten waarvan de
statuten als volgt luiden:
 
 
TITEL I. RECHTSVORM, NAAM, ZETEL, DOEL, DUUR
 
Artikel 1. Rechtsvorm
 
De vereniging wordt opgericht als een entiteit met rechtspersoonlijkheid, meer in het bijzonder als een vereniging
zonder winstoogmerk, hierna afgekort als “VZW”, op grond van de Wet van 27 juni 1921 betreffende de
verenigingen zonder winstoogmerk, de internationale verenigingen zonder winstoogmerk en de stichtingen, als
gewijzigd door de Wet van 2 mei 2002 en latere wetswijzigingen, hierna genaamd “VZW-wet”.
 
Artikel 2. Naam
 
De vereniging draagt de naam "Student Innovations". Deze naam moet voorkomen in alle akten, facturen,
aankondigingen, bekendmakingen, brieven, orders en andere stukken uitgaande van de vereniging, onmiddellijk
voorafgegaan of gevolgd door de woorden “vereniging zonder winstoogmerk” of door de afkorting “VZW”, met

 *14308162*
Neergelegd
13-09-2014

0561923869

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

9/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

nauwkeurige aanwijzing van de zetel.
 
Artikel 3. Zetel
 
De zetel van de vereniging is gevestigd te Jachthuislaan 14, 3210 Linden, gelegen in het gerechtelijk
arrondissement Leuven. De raad van bestuur heeft de bevoegdheid om de zetel te verplaatsen  naar iedere
plaats binnen België en om de nodige openbaarmakingsvereisten te vervullen. De zetelwijziging wordt door de
algemene vergadering bekrachtigd op de eerstvolgende vergadering.
 
Artikel 4. Doel
 
§1 Het doel van de vereniging is het efficiënter maken van het leven van studenten voornamelijk door middel van
digitale toepassingen, waaronder mobiele applicaties en online oplossingen. Op deze manier wil de vereniging
onder meer de informatisering van het onderwijs bevorderen en studenten en bedrijven dichter bij elkaar
brengen.
 
§2 Tot bereiken van haar doelstellingen kan de vereniging alle nuttige rechtshandelingen en daden stellen, en
onder meer overeenkomsten sluiten, personeel aanwerven, contracten ondertekenen, verzekeringspolissen
afsluiten, goederen in huur nemen, dit alles zowel in binnen- als in buitenland. 
 
§3 De vereniging is daarnaast bevoegd om in ondergeschikte orde handelsdaden te stellen voor zover deze in
overeenstemming zijn met het doel omschreven in het eerste lid en voor zover de winst gebruikt wordt om dit
doel te bereiken. Zij kan alle roerende en onroerende goederen die zij voor het verwezenlijken van haar doel
nodig heeft bezitten of verkrijgen en er alle eigendomsrechten en andere zakelijke rechten op uitoefenen.  
 
Artikel 5. Duur
 
De vereniging wordt opgericht voor onbepaalde duur.
 
TITEL II. LEDEN
 
Artikel 6. Algemeen
 
De vereniging bestaat uit werkende leden en toegetreden leden. Gezamenlijk worden zij de leden genoemd.
 
Artikel 7. Werkende leden
 
§1 De VZW telt minstens 3 werkende leden.
 
§2 Enkel werkende leden zijn leden zoals in de VZW-wet bepaald, zodat enkel zij stemrecht hebben op de
algemene vergadering. Werkende leden hebben alle rechten zoals omschreven in de VZW-wet en zoals
omschreven in deze statuten.
 
§3 Zowel natuurlijke personen, rechtspersonen als organisaties kunnen werkend lid worden van de VZW.
Verzoeken om toetreding dienen uitsluitend via digitale post aan de raad van bestuur te worden gericht, onder
vermelding van naam, voornamen en adres of indien het een rechtspersoon betreft naam, rechtsvorm en adres
van de maatschappelijke zetel van de verzoeker. Op voordracht van de raad van bestuur beslist de algemene
vergadering over de toekenning van de hoedanigheid van werkend lid.
 
§3 De oprichters van de VZW zijn van rechtswege werkende leden van de VZW. Zij blijven te allen tijde
werkende leden van de VZW, behalve bij overlijden of door vrijwillige uittreding.
 
Artikel 8. Toegetreden leden
 
§1 Toegetreden leden hebben enkel de rechten en plichten die in deze statuten worden omschreven. Zij hebben
geen stemrecht op de algemene vergadering.
 
§2 Zowel natuurlijke personen, rechtspersonen als organisaties kunnen toegetreden lid worden van de VZW.
Verzoeken om toetreding dienen uitsluitend via digitale post aan de raad van bestuur te worden gericht, onder
vermelding van naam, voornamen en adres of indien het een rechtspersoon betreft naam, rechtsvorm en adres
van de maatschappelijke zetel van de verzoeker. De raad van bestuur beslist op discretionaire wijze en zonder
verdere motivatie of een kandidaat aanvaard wordt als toegetreden lid.
 
§3 Een toegetreden lid is vrij zich kandidaat te stellen om werkend lid te worden.
 
Artikel 9. Verplichtingen van de leden
 
De leden van de vereniging zijn verplicht:

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

9/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

a.       De statuten en het huishoudelijk reglement van de vereniging alsook de besluiten van haar organen na te
leven;
b.      De belangen van de vereniging of één van haar organen niet te schaden.
De leden verbinden er zich formeel toe om zich in hun gedragingen door de bovengenoemde principes te laten
leiden en geen daden te stellen of na te laten te stellen welke strijdig zijn met het maatschappelijk doel van de
vereniging of die de vereniging of de principes die zij nastreeft op enige wijze schaden.
 
Artikel 10. Einde van het lidmaatschap
 
§1 Werkende en toegetreden leden kunnen zich op elk ogenblik uit de VZW terugtrekken. Deze beslissing wordt
ondubbelzinnig en duidelijk meegedeeld per digitale post aan de raad van bestuur. De uittreding gaat in vanaf
kennisname door de raad van bestuur.

 §2 Het lidmaatschap van toegetreden leden wordt statutair beperkt tot 1 jaar, tenzij uitdrukkelijk wordt verlengd
door de raad van bestuur, telkens voor 1 jaar en onbeperkt opnieuw verlengbaar. Bij toegetreden leden is
uitsluiting eveneens mogelijk.

 §3 Onverminderd artikel 7, §3, kan een werkend lid slechts worden uitgesloten door de algemene vergadering
en met een meerderheid van twee derden van de stemmen. Vooraleer tot de uitsluiting te besluiten, zal de
algemene vergadering het betrokken lid horen. Iedere beslissing tot uitsluiting wordt gemotiveerd. De motivering
wordt ter kennis gebracht van het betrokken lid.
 
§4 De algemene vergadering beslist over de uitsluiting of schorsing van een toegetreden lid. Zij zal het betrokken
lid horen vooraleer over de uitsluiting te besluiten. Iedere beslissing tot uitsluiting wordt gemotiveerd. De
motivering wordt ter kennis gebracht van het betrokken lid.
 
§5 Het lidmaatschap van een werkelijk lid of een toegetreden lid eindigt automatisch door het overlijden van de
natuurlijke persoon, of ingeval van een rechtspersoon, door haar ontbinding, fusie, splitsing of faillissement.
 
Artikel 11. Rechten
 
§1 Geen enkel lid kan enige aanspraak laten gelden of uitoefenen op de activa van de VZW op grond van de
hoedanigheid van lid.
 
§2 Deze uitsluiting van rechten op de activa geldt te allen tijde. Zo onder meer tijdens het lidmaatschap, bij de
beëindiging van het lidmaatschap om wat voor reden dan ook, of bij ontbinding van de VZW.
 
TITEL III. ALGEMENE VERGADERING
 
Artikel 12. Samenstelling
 
§1 De algemene vergadering is toegankelijk voor alle leden van de VZW. De algemene vergadering kan op
eenvoudig verzoek beperkt worden tot de stemgerechtigden. De stemgerechtigden van de algemene vergadering
zijn alle werkende leden.
 
§2 De algemene vergadering kiest onder haar leden een voorzitter en een secretaris.
 
Artikel 13. Bevoegdheden
 
Conform de VZW-wet beschikt de algemene vergadering over de volgende  bevoegdheden:
 
- De wijziging van de statuten;
- De benoeming en afzetting van de bestuurders;
- De kwijting aan de bestuurders;
- De goedkeuring van de begroting en de jaarrekening;
- De ontbinding van de VZW;
- De uitsluiting van leden;
- Omzetting van de vereniging in een vennootschap met een sociaal oogmerk;
- Alle gevallen waarin de statuten dat vereisen.
 
Artikel 14. Bijeenkomst
 
§1 De algemene vergadering komt minstens eenmaal per jaar bijeen. De bijeenkomsten van de algemene
vergadering zullen gehouden worden op de plaats, de dag en het uur vermeld in de uitnodiging.
 
§2 Het bijeenroepen van de algemene vergadering gebeurt steeds op initiatief van de raad van bestuur. Zij moet
worden bijeengeroepen telkens wanneer een vijfde van de werkende leden er om vraagt. De uitnodiging wordt
ten minste acht dagen voorafgaand aan de algemene vergadering verstuurd naar alle werkende leden. De

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

9/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

uitnodiging gebeurt via digitale post.
 
§3 Aan de uitnodiging wordt een ontwerp van agenda toegevoegd waarin elk punt is opgenomen dat door ten
minste één bestuurder of één werkend lid wordt voorgesteld. Een twintigste van de leden hebben het recht om de
voorzitter te verzoeken om bijkomende punten op de agenda te plaatsen. De algemene vergadering kan op
geldige wijze een beslissing nemen over punten die niet op de agenda vermeld staan op voorwaarde dat
minstens twee derde van de aanwezige of vertegenwoordigde werkende leden hiermee instemmen en minstens
de helft van de werkende leden aanwezig of vertegenwoordigd is.
 
Artikel 15. Quorum en stemming
 
§1 Op de algemene vergadering heeft ieder werkend lid een gelijk stemrecht en worden de besluiten genomen bij
meerderheid (= de helft plus één, onthoudingen worden niet meegeteld) van stemmen van de aanwezige of
vertegenwoordigde leden, behalve in gevallen waarin de wet of de statuten het anders bepalen. Om op geldige
wijze te beraadslagen moet minstens de helft van de stemgerechtigde leden aanwezig of vertegenwoordigd zijn.
 
§2 Tot wijziging van de statuten kan slechts worden besloten indien die wijziging in de oproeping is vermeld,
indien alle oprichters met stemrecht en minstens drie vierde van de stemgerechtigde leden aanwezig of
vertegenwoordigd zijn. Indien op de eerste vergadering minder dan alle oprichters met stemrecht en drie vierde
van de stemgerechtigde leden aanwezig of vertegenwoordigd zijn, kan een tweede vergadering worden
bijeengeroepen die geldig kan beraadslagen en besluiten alsook de wijzigingen aannemen met de meerderheden
hierna bepaald, ongeacht het aantal aanwezige of vertegenwoordigde leden. De tweede vergadering mag niet
binnen 15 dagen volgende op de eerste vergadering worden gehouden. De beslissing wordt geacht aanvaard te
zijn indien ze wordt goedgekeurd door twee derde van de stemmen van de aanwezige of vertegenwoordigde
stemgerechtigden. Wanneer de statutenwijziging betrekking heeft op het doel of de doeleinden waarvoor de
vereniging is opgericht, vereist ze een meerderheid van vier vijfde van de stemmen van de aanwezige of
vertegenwoordigde stemgerechtigden.
 
§3 Stemgerechtigden die niet op de vergadering aanwezig kunnen zijn, kunnen door andere stemgerechtigden
vertegenwoordigd worden. Elke stemgerechtigde kan maximum één volmacht dragen.
 
§4 Een stemgerechtigde kan met toestemming van de raad van bestuur aanwezig zijn op de algemene
vergadering via digitale communicatie.
 
§5 De stemming kan gebeuren door handopsteking of, op vraag van één van de stemgerechtigden, door
geheime stemming.
 
§6 Bij staking van de stemming zijn de stemmen van de oprichters doorslaggevend. Bij staking van de stemmen
van de oprichters in deze laatste situatie, is de stem van de voorzitter doorslaggevend.
 
§7 Van elke vergadering worden notulen opgesteld en bewaard in een notulenregister dat ter inzage zal liggen
voor de werkende leden die hun inzagerecht zullen uitoefenen overeenkomstig artikel 9 van het K.B. van 27 juni
2003. Derden die inzage willen nemen van de genotuleerde beslissingen van de algemene vergadering kunnen
daartoe een aanvraag indienen bij de raad van bestuur, die deze kan toestaan of weigeren.
 
 
TITEL IV. RAAD VAN BESTUUR
 
Artikel 16. Samenstelling
 
§1 De VZW wordt bestuurd door een raad van bestuur samengesteld uit ten minste 3 bestuurders. Het aantal
bestuurders moet in elk geval steeds lager zijn dan het aantal werkende leden van de vereniging. Wanneer de
vereniging slechts drie werkende leden telt, kan de raad van bestuur uit twee bestuurders bestaan. De raad van
bestuur kiest onder haar leden een voorzitter, een ondervoorzitter, een secretaris en een penningmeester. Indien
de raad van bestuur slechts uit twee leden bestaat, kunnen twee van voornoemde functies tegelijkertijd door één
enkele bestuurder worden uitgeoefend, tot op het moment dat een derde bestuurslid benoemd wordt.
 
§2 De bestuurders worden benoemd door de algemene vergadering bij twee derde meerderheid van stemmen
van de aanwezige of vertegenwoordigde stemgerechtigden. De leden van de raad van bestuur oefenen hun
mandaat uit gedurende één jaar, namelijk van 1 juli van het jaar waarin zij benoemd werden tot 30 juni van het
volgende jaar.
Bestuurders zijn voor een onbepaald aantal keren herbenoembaar.
 
§3 De bestuurders kunnen te allen tijde ontslagen worden door de algemene vergadering die daarover beslist
met 3/5de van de stemmen van de aanwezige of vertegenwoordigde stemgerechtigden. Ieder lid van de raad van
bestuur kan ook zelf ontslag nemen door schriftelijke kennisgeving aan de raad van bestuur. Een bestuurder is
verplicht na zijn ontslag zijn lopende zaken af te handelen tenzij zijn vervanging is goedgekeurd door de
algemene vergadering.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

9/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
§4 Tenzij de algemene vergadering andersluidend beslist, oefenen de bestuurders hun mandaat kosteloos uit .
De kosten die zij maken in het kader van de uitoefening van hun bestuursambt worden naar billijkheid vergoed
door de VZW.
 
Artikel 17. Vergaderingen, beraadslaging en beslissing
 
§1 De raad van bestuur vergadert na oproeping door de voorzitter zo dikwijls als het belang van de VZW het
vereist, alsook binnen de veertien dagen na een daartoe strekkend verzoek van minstens één bestuurder.
 
§2 De raad van bestuur wordt voorgezeten door de voorzitter of, indien deze afwezig is, door de ondervoorzitter
of, indien de ondervoorzitter afwezig is, door enig ander bestuurslid hiertoe verkozen. De vergadering wordt
gehouden op de zetel van de VZW of in elke andere plaats, vermeld in de oproeping.
 
§3 De raad van bestuur kan slechts beraadslagen en besluiten, wanneer ten minste de meerderheid van zijn
leden aanwezig is op de vergadering. De besluiten worden genomen bij 2/3e van de aanwezige leden.
 
§4 De raad van bestuur kan vergaderen per telefoon- of videoconferentie.
 
§5 Er worden notulen opgesteld en ondertekend door de voorzitter en de secretaris van de VZW en bewaard in
het notulenregister dat ter inzage zal liggen van alle werkende leden die hun inzagerecht zullen uitoefenen in
overeenstemming met artikel 9 van het K.B. van 27 juni 2003. Voor derden geldt dit inzagerecht niet.
 
Artikel 18. Tegenstrijdig belang
 
§1 Indien een bestuurder, rechtstreeks of onrechtstreeks een belang van een vermogensrechtelijke aard heeft
dat strijdig is met een beslissing of verrichting die tot de bevoegdheid behoort van de raad van bestuur, moet hij
dit meedelen aan de andere bestuurders vóór de raad van bestuur een besluit neemt.
 
§2 De bestuurder met het tegenstrijdig belang verwijdert zich uit de vergadering en onthoudt zich van de
beraadslaging en de stemming over de aangelegenheid waarop dit betrekking heeft.
 
§3 De procedure als voorzien in paragraaf 2 is niet van toepassing op gebruikelijke verrichtingen die
plaatshebben onder de voorwaarden en tegen de zekerheden die op de markt gewoonlijk gelden voor
soortgelijke verrichtingen.
 
Artikel 19. Bevoegdheden en beperkingen
 
§1 De raad van bestuur is bevoegd om alle handelingen van intern bestuur te verrichten die nodig of dienstig zijn
tot verwezenlijking van het doel van de VZW, met uitzondering van die handelingen die door de wet of de
statuten uitdrukkelijk aan de algemene vergadering zijn voorbehouden.
 
§2 Onverminderd de verplichtingen die voortvloeien uit collegiaal bestuur, met name overleg en toezicht, kunnen
de bestuurders de bestuurstaken onder elkaar verdelen. Zodanige verdeling van taken kan aan derden niet
worden tegengeworpen, zelfs niet nadat ze openbaar zijn gemaakt. Niet-naleving ervan brengt wel de interne
aansprakelijkheid van de betrokken bestuurder(s) in gedrang.
 
§3 De raad van bestuur kan een deel van zijn bestuursbevoegdheden delegeren aan één of meerdere derden
niet-bestuurders, zonder dat deze overdracht evenwel betrekking kan hebben op het algemeen beleid van de
VZW of de algemene bestuursbevoegdheid van de raad van bestuur. Deze niet-bestuurders moeten lid zijn van
de VZW en worden aangesteld na stemming door de raad van bestuur.
 
Artikel 20. Externe vertegenwoordigingsmacht
 
§1 De raad van bestuur vertegenwoordigt als college de VZW in alle handelingen in en buiten rechte. Hij
vertegenwoordigt de vereniging door de meerderheid van zijn leden.
 
§2 Onverminderd de algemene vertegenwoordigingsbevoegdheid van de raad van bestuur als college, wordt de
VZW in en buiten rechte eveneens vertegenwoordigd door minstens twee bestuurders. Personen gemachtigd om
de VZW te vertegenwoordigen moeten ten aanzien van derden niet doen blijken van enig besluit of van enige
machtiging.
 
§3 De raad van bestuur of de personen gemachtigd om de VZW te vertegenwoordigen kunnen gevolmachtigden
van de VZW aanstellen. Alleen bijzondere en beperkte volmachten voor bepaalde of een reeks bepaalde
rechtshandelingen zijn geoorloofd. De gevolmachtigden verbinden de VZW binnen de perken van de hun
verleende volmacht waarvan de grenzen wel tegenwerpelijk zijn aan derden overeenkomstig wat geldt inzake
lastgeving.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

9/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 21. Openbaarmaking
 
De benoeming van de leden van de raad van bestuur en van de personen gemachtigd om de VZW te
vertegenwoordigen en hun ambtsbeëindiging wordt openbaar gemaakt door neerlegging in het
verenigingsdossier ter griffie van de Rechtbank van Koophandel, en door publicatie van een uittreksel in de
Bijlagen bij het Belgisch Staatsblad. Uit die stukken moet in ieder geval blijken of de personen die de VZW
vertegenwoordigen, de VZW ieder afzonderlijk, gezamenlijk, dan wel als college verbinden alsook de omvang
van hun bevoegdheden.
 
Artikel 22. Aansprakelijkheid
 
De bestuurders zijn niet persoonlijk verbonden door de verbintenissen van de VZW. Tegenover de VZW en
tegenover derden is hun verantwoordelijkheid beperkt tot de vervulling van de hun gegeven opdracht.
Overeenkomstig het gemeen recht, het bepaalde in de wet en deze statuten  zijn ze aansprakelijk voor de
tekortkomingen in hun bestuur.
 
TITEL V. DIVERSE BEPALINGEN
 
Artikel 23. Financiering
 
§1 De VZW kan onder meer gefinancierd worden door subsidies, toeslagen, giften, bijdragen, schenkingen,
legaten en andere voorzieningen in laatste wilsbeschikkingen en testamenten, gegeven zowel om de algemene
doeleinden van de VZW te ondersteunen als ter ondersteuning van een specifiek project.
 
§2 Daarnaast kan de VZW fondsen verwerven op elke andere wijze die niet in strijd is met de wet.
 
Artikel 24. Boekhouding
 
§1 Het boekjaar begint op 1 juli en eindigt op 30 juni van het jaar erna. De boekhouding wordt gevoerd
overeenkomstig het bepaalde in artikel 17 VZW-wet en de daarop toepasselijke uitvoeringsbesluiten.
 
§2 De jaarrekening wordt neergelegd in het dossier gehouden op de griffie van de rechtbank van koophandel
overeenkomstig het bepaalde in artikel 26novies VZW-wet. Voor zover van toepassing wordt de jaarrekening
neergelegd bij de Nationale Bank overeenkomstig het bepaalde in artikel 17, §6 VZW-wet en de desbetreffende
uitvoeringsbesluiten.
 
§3 De raad van bestuur legt de jaarrekening van het voorafgaande boekjaar alsook een voorstel van begroting
ter goedkeuring voor aan de algemene vergadering.
 
Artikel 25. Huishoudelijk reglement
 
Op de eerste samenkomst van de algemene vergadering na oprichting wordt een huishoudelijk reglement
opgesteld of goedgekeurd, hetgeen de praktische uitwerking van de VZW inhoudt. Dit reglement is ondergeschikt
aan de statuten. De algemene vergadering kan slechts wijzigingen aanbrengen in dit reglement indien 3/5de van
de werkende leden aanwezig is op de vergadering, en 3/5de van de aanwezige leden akkoord gaat. Op de
stemming zijn de regels van de algemene vergadering van toepassing.
 
TITEL VI. ONTBINDING
 
Artikel 26. Ontbinding
 
§1 De algemene vergadering zal worden samengeroepen ter bespreking van voorstellen met betrekking tot de
ontbinding voorgelegd door de raad van bestuur of door minimum één vijfde van alle werkende leden. De
samenroeping en agendering vinden plaats overeenkomstig de relevante bepalingen van deze statuten.
 
§2 De beraadslaging en beslissing over de ontbinding respecteert het quorum en de meerderheid vereist voor
een doelwijziging zoals bepaald in artikel 15 van deze statuten. Vanaf de beslissing tot ontbinding vermeldt de
VZW steeds dat zij “VZW in vereffening” is overeenkomstig artikel 23 VZW-wet.
 
§3 Indien het voorstel tot ontbinding wordt goedgekeurd, benoemt de algemene vergadering één of meer
vereffenaars waarvan zij de opdracht zal omschrijven.
 
§4 Ingeval van ontbinding en vereffening beslist de algemene vergadering over de bestemming van het
vermogen van de VZW dat moet worden toegekend aan een andere vereniging zonder winstoogmerk met een
gelijkaardig of verwant doel, steeds werkzaam in België.
 
§5 Alle beslissingen betreffende de ontbinding, de vereffeningsvoorwaarden, de benoeming en de
ambtsbeëindiging van de vereffenaar(s), de afsluiting van de vereffening en de bestemming van het actief

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

9/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

worden neergelegd ter griffie van de rechtbank van koophandel en bekendgemaakt in de bijlagen van het
Belgisch Staatsblad overeenkomstig het bepaalde in artikel 23 en 26novies van de VZW-wet en de
uitvoeringsbesluiten daaromtrent.
 
TITEL VII. AANVULLENDE- EN OVERGANGSBEPALINGEN
 
Artikel 27. Aanvullende bepalingen
 
§1 Voor alles wat in deze statuten niet uitdrukkelijk is geregeld, is de VZW-wet of de wetgeving die deze wet zou
vervangen na de oprichting van de vereniging, toepasselijk, de algemene wettelijke bepalingen, het huishoudelijk
reglement en de gebruiken ter zake.
 
§2 De vereniging neemt de rekening met nummer BE48 7340 3761 8427 van de feitelijke vereniging Quivr over
na de ontbinding van die vereniging.
 
Artikel 28. Overgangsbepalingen
 
Het eerste boekjaar loopt vanaf de datum van oprichting, zijnde 1 september 2014 tot 30 juni 2015.
 

De leden van Student Innovations VZW, samen in algemene vergadering op 1 september 2014 te Leuven,
hebben tot leden van de raad van bestuur benoemd:
 
1.      Wouter Adriaens, Lemingstraat 5, 3210 Linden, geboren op 25 januari 1992 te Leuven
2.      Maxime Bossens, Jachthuislaan 14, 3210 Linden, geboren op 23 september 1994 te Leuven
3.      Joris Gevaert, Jachthuislaan 9, 3210 Linden, geboren op 26 juli 1993 te Leuven
4.      Boris Gordts, Bovenstraat 39, 3210 Linden, geboren op 1 februari 1994 te Leuven
5.      Andreas Van Assche, Geestbeekweg 7, 3210 Lubbeek, geboren op 24 februari 1992 te Leuven
 
De raad van bestuur vertegenwoordigt als college de VZW in alle handelingen in en buiten rechte. Hij
vertegenwoordigt de vereniging door de meerderheid van zijn leden.
 
Onverminderd de algemene vertegenwoordigingsbevoegdheid van de raad van bestuur als college, wordt de
VZW in en buiten rechte eveneens vertegenwoordigd door minstens twee bestuurders.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

9/
20

14
 - 

An
ne

xe
s 

du
 M

on
ite

ur
 b

el
ge

 


