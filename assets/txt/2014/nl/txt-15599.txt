





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : gURBS stadscollectief

(afgekort) : gURBS

Rechtsvorm : Vereniging zonder winstoogmerk

Zetel : Vlotstraat 51

9000

België

Onderwerp akte : Oprichting

Gent

 
De ondergetekenden:
1° Crivits Maarten, Aannemersstraat 13, 9000 Gent, Belg
2° De Greve Sara,  Vlotstraat 51, 9000 Gent, Belg
3° De Mulder Sielke, Victor Frisstraat, 9000 Gent, Belg
4° Mariën Freek, Kapoenenweg 17, 2800 Mechelen, Belg
5° Vanderlinden Evelien, Spijkstraat 121, 9000 Gent, Belg
6° Van Parijs Sander, Bellefleurstraat 21, 9000 Gent, Belg
zijn overeengekomen op 27 maart 2014, om in overeenstemming met de Wet van 27 juni 1921 betreffende de
verenigingen zonder winstoogmerk, de internationale verenigingen zonder winstoogmerk en de stichtingen
(hierna vzw-wet genaamd), de vereniging zonder winstoogmerk (hierna vzw genaamd) op te richten waarvan de
statuten als volgt luiden:
STATUTEN
Naam, zetel, doel, duur
Art. 1. Naam
De vereniging draagt de naam "gURBS stadscollectief" afgekort: "gURBS". Deze naam of afkorting moet
voorkomen in alle akten, facturen, aankondigingen, bekendmakingen, brieven, orders en andere stukken
uitgaande van de vzw, onmiddellijk voorafgegaan of gevolgd door de woorden "vereniging zonder winstoogmerk"
of door de afkorting "vzw", met nauwkeurige aanwijzing van de zetel.
Art. 2. Zetel
De zetel van de vereniging is gevestigd in Vlaanderen of het Brussels Hoofdstedelijk Gewest. Heden is hij
gevestigd te Gent, in het gerechtelijk arrondissement Gent. Een adreswijziging kan gebeuren door beslissing bij
gewone meerderheid van de Raad van Bestuur.

Art. 3. Doel en activiteiten
gURBS verzamelt, verzint en verspreidt verhalen voor, door en met de stad. De vereniging heeft tot doel om de
verbeelding van de bewoners van de stad te prikkelen en het debat over en met de stad te stimuleren.  
De activiteiten van het stadscollectief bevinden zich op het snijpunt van drie dimensies. gURBS wil met haar
projecten over stedelijkheid nadenken, artistieke processen beleven en de sociale interactie en kennisoverdracht
tussen verschillende burgers bevorderen. Met het geheel aan activiteiten wenst het stadscollectief diverse
groepen uit de samenleving aan te spreken en uit te nodigen om stil te staan bij het dagelijkse leven en/of de
ideale toekomst van hun plek, buurt en stad.    
gURBS ontvouwt onder andere volgende activiteiten om deze doelen te verwezenlijken:
 bedenken, organiseren, evalueren en/of uitvoeren van artistieke performances en/of ontmoetingsgerichte
interventies in de publieke ruimte
  bedenken, organiseren, evalueren en/of uitvoeren van artistieke installaties

 *14303824*
Neergelegd
17-04-2014

0550736997

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

4/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

  interpreteren, artistiek vertalen en analyseren van deze activiteiten
  documenteren, artistiek en/of theoretisch verwerken en vertonen van het materiaal uit deze activiteiten aan een
zo breed en divers mogelijk publiek
De invulling van deze gURBS-filosofie kan verder worden uitgewerkt in een door de Algemene Vergadering
onderschreven gURBS-manifest.
De vereniging is bevoegd om in ondergeschikte orde handelsdaden te stellen voorzover deze in
overeenstemming zijn met het bovengenoemd doel voor zover de winst gebruikt wordt om dit doel te bereiken. Zij
kan alle roerende en onroerende goederen die zij voor het verwezenlijken van haar doel nodig heeft, bezitten of
verkrijgen en er alle eigendomsrechten en andere zakelijke rechten op uitoefenen. Zij kan daartoe alle nuttige
rechtshandelingen en daden stellen, en onder meer overeenkomsten sluiten, personeel aanwerven, contracten
ondertekenen, verzekeringspolissen afsluiten, goederen in huur nemen, dit alles zowel in binnen- als in
buitenland. Zij kan subsidies verwerven, zowel van de overheid als van private instellingen, aan sponsoring doen
en vertegenwoordigers uitzenden in binnen- en buitenland en zelf als vertegenwoordiger optreden. Verder kan de
vzw alle andere activiteiten ontwikkelen die rechtstreeks of onrechtstreeks kunnen bijdragen tot de realisatie van
de hierboven omschreven niet-winstgevende doelstellingen.
Art. 4. Duur
De vereniging wordt opgericht voor onbepaalde tijd.
Leden
Art. 5. Lidmaatschap en toetreding
De vereniging zal minstens vier werkende leden tellen. De vereniging telt werkende en niet-werkende leden. De
oprichters zijn de eerste werkende leden van de vereniging. De niet-werkende leden bezitten uitsluitend de
rechten en plichten die hen uitdrukkelijk door de statuten of het eventueel op te stellen huishoudelijk reglement
worden toegekend. Zij hebben geen stemrecht in de Algemene Vergadering.
Als lid kan tot de vereniging toetreden elke natuurlijke persoon of rechtspersoon, evenals openbare besturen, die
door de Raad van Bestuur als zodanig worden toegelaten. Wie lid wil worden, dient zijn verzoek om toelating
schriftelijk te richten aan de Raad van Bestuur. Dit schriftelijke verzoek kan gebeuren per e-mail of gelijkwaardig
communicatiemiddel. De Raad van Bestuur beslist vrij over elk verzoek tot toetreding. De Raad van Bestuur kan
op door hem te bepalen voorwaarden niet-werkende leden tot de vereniging toelaten.
De leden zijn niet persoonlijk verbonden door de verbintenissen van de vzw. Tegenover de vzw en tegenover
derden is hun verantwoordelijkheid beperkt tot de vervulling van de hun gegeven opdracht overeenkomstig het
gemeen recht, de vzw-wet en deze statuten.

Art. 6. Jaarlijkse bijdrage
De werkende leden en de niet-werkende leden zijn geen jaarlijkse bijdrage verschuldigd.
Art. 7. Ontslag, opschorting en uitsluiting van leden
Elk lid kan te allen tijde, mits hij er één maand vooraf kennis van geeft, uit de vereniging treden, doch niet
alvorens hij de opeisbaar geworden bijdragen heeft betaald. Het ontslag dient schriftelijk aan de Raad van
Bestuur ter kennis te worden gebracht. Dit schriftelijke verzoek kan gebeuren per e-mail of gelijkwaardig
communicatiemiddel.
Het lid dat weigert de bijdrage te betalen, wordt geacht ontslag te nemen. Tot uitsluiting van een lid kan alleen
door een Algemene Vergadering worden besloten, met tweederde meerderheid der aanwezige en
vertegenwoordigde stemmen en nadat het lid is gehoord, althans opgeroepen.
Het lidmaatschap eindigt van rechtswege ingeval het lid overlijdt, failliet, onbekwaam of in staat van verlengde
minderjarigheid wordt verklaard, of onder voorlopig bewind wordt gesteld.
Algemene Vergadering
Art. 8. Samenstelling
De Algemene Vergadering is samengesteld uit al de werkende leden en is bevoegd voor hetgeen bepaald in de
vzw-wet.
Ieder werkend lid kan schriftelijk volmacht geven aan een ander werkend lid, die het daarbijbehorend stemrecht
mag uitoefenen, zonder dat evenwel een lid houder mag zijn van meer dan één volmacht.
Art. 9. Oproep vergadering
De Algemene Vergadering moet ten minste eenmaal per jaar worden bijeengeroepen. Behoudens hetgeen
hierna wordt bepaald zijn de wijze van oproeping en de werking van de Algemene Vergadering geregeld volgens
de vzw-wet.
Alle werkende leden moeten schriftelijk worden opgeroepen ten minste acht dagen vóór de vergadering. Deze
schriftelijke oproeping gebeurt per e-mail of gelijkwaardig communicatiemiddel, met vermelding van de agenda.
Art. 10 Bevoegdheden
De volgende bevoegdheden kunnen uitsluitend door de Algemene Vergadering uitgeoefend worden:
1.    de wijziging van de statuten;
2. de benoeming en de afzetting van de bestuurders en het bepalen van hun eventuele vergoeding;
3. de benoeming en de afzetting van de commissarissen en de verificateurs en het bepalen van hun eventuele
vergoeding;
4. de kwijting aan de bestuurders, de commissarissen en de verificateurs;
5. de goedkeuring van de begroting en van de rekening;
6. de ontbinding van de vzw en de aanstelling van de vereffenaars
7. de uitsluiting van een werkend lid;
8.   de omzetting van de vzw in een vennootschap met een sociaal oogmerk.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

4/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Art. 11. Verloop vergadering
De vergadering wordt voorgezeten door een werkend lid dat door de Raad van Bestuur vooraf gemandateerd
wordt of, bij diens afwezigheid, door de jongste van de aanwezige bestuurders. De voorzitter van de vergadering
 wijst een secretaris onder de aanwezigen aan.
De agenda wordt vastgesteld door de Raad van Bestuur. Onderwerpen die niet op de agenda staan, kunnen
mede in behandeling worden genomen door de voorzitter van de vergadering. Besluiten die hieruit voortvloeien
zijn van kracht tenzij een werkend lid binnen de acht dagen na bekendmaking van de besluiten een schriftelijk
bezwaar aan de Raad van Bestuur uit. In dat geval wordt het besluit geschorst en wordt het agendapunt
automatisch behandeld op de volgende Algemene Vergadering.
Art. 12. Quorum en stemming
In principe wordt gezocht naar een algemene consensus binnen de vergadering. Bij de afwezigheid van een
algemene consensus worden de besluiten genomen bij gewone meerderheid van de aanwezige en
vertegenwoordigde stemmen, ongeacht het aantal aanwezigen, tenzij de vzw-wet of de statuten dit anders
voorzien. Bij staking van stemmen beslist de stem van de voorzitter van de vergadering.
Art. 13. Notulen
Er worden notulen opgesteld en bewaard in een notulenregister dat ter inzage zal zijn van de Werkende Leden
die hun inzagerecht zullen uitoefenen overeenkomstig de bepalingen van het Koninklijk Besluit van 26 juni 2003
op de openbaarmaking van akten en stukken van verenigingen zonder winstoogmerk, van internationale
verenigingen zonder winstoogmerk, van stichtingen en van organismen voor de financiering van pensioenen.
Bestuur en vertegenwoordiging
Art. 14. Samenstelling en taakverdeling Raad van Bestuur
De vereniging wordt bestuurd door een raad van minimum drie bestuurders, al dan niet leden van de vzw. Het
aantal bestuurders moet in elk geval steeds lager zijn dan het aantal werkende leden. Zij worden benoemd door
de Algemene Vergadering.
De bestuurders worden benoemd door de Algemene Vergadering voor een door de Algemene Vergadering
bepaalde termijn. Hun opdracht eindigt van rechtswege door het verstrijken van hun mandaat en eveneens door
overlijden, ontslag, aftreden of afzetting en verlies van het lidmaatschap.
Iedere bestuurder kan vrijwillig ontslag nemen door schriftelijke kennisgeving per e-mail of gelijkwaardig
communicatiemiddel aan de Raad van Bestuur. Iedere bestuurder kan ook te allen tijde door de Algemene
Vergadering ontslagen worden.
Elke bestuurder die benoemd is om een tussentijds opengevallen mandaat waar te nemen, blijft slechts
bestuurder tot dat mandaat verstreken is. Bestuurders wier mandaat van beperkte duur is, moeten voor het
verstrijken ervan het initiatief nemen om de Algemene Vergadering te laten bijeenroepen om nieuwe bestuurders
te benoemen. Indien zij in gebreke blijven, zijn zij ertoe gehouden hun opdracht verder te vervullen tot in hun
vervanging is voorzien, onverminderd hun aansprakelijkheid voor de schade die door hun verzuim mocht zijn
veroorzaakt.
De Raad van Bestuur is bevoegd om alle handelingen van intern bestuur te verrichten die nodig of dienstig zijn
tot verwezenlijking van het doel van de vzw, met uitzondering van die handelingen waarvoor volgens artikel 4
vzw-wet de Algemene Vergadering exclusief bevoegd is.
Onverminderd de verplichtingen die voortvloeien uit collegiaal bestuur, met name overleg en toezicht, kunnen de
bestuurders de bestuurstaken onder elkaar verdelen. Zodanige verdeling van taken kan aan derden niet worden
tegengeworpen, zelfs niet nadat ze zijn openbaar gemaakt. Niet-naleving ervan brengt wel de interne
aansprakelijkheid van de betrokken bestuurder(s) in het gedrang.
De Raad van Bestuur kan een deel van zijn bestuursbevoegdheden delegeren aan één of meerdere derden niet-
bestuurders, zonder dat deze overdracht evenwel betrekking kan hebben op het algemeen beleid van de vzw of
de algemene bestuursbevoegdheid van de Raad van Bestuur.
De bestuurders kunnen niet zonder toestemming van de Algemene Vergadering beslissingen nemen die verband
houden met de aan- of verkoop van onroerende goederen van de vzw en/of de vestiging van een hypotheek.
 Deze bevoegdheidsbeperkingen kunnen niet worden tegengeworpen aan derden, zelfs niet nadat ze openbaar
zijn gemaakt. Niet-naleving ervan brengt wel de interne aansprakelijkheid van de betrokken bestuurder(s) in het
gedrang.

Art. 15. Externe vertegenwoordigingsbevoegdheid
De Raad van Bestuur leidt de zaken van de vereniging en vertegenwoordigt deze als college in en buiten rechte.
Zij is bevoegd voor alle aangelegenheden met uitzondering van deze die door de wet of de statuten uitdrukkelijk
aan de Algemene Vergadering zijn voorbehouden.
De Raad van Bestuur of de bestuurders die de vzw vertegenwoordigen kunnen gevolmachtigden van de vzw
aanstellen. Alleen bijzondere en beperkte volmachten voor bepaalde of een reeks bepaalde rechtshandelingen
zijn geoorloofd. De gevolmachtigden verbinden de vzw binnen de perken van de hun verleende volmacht
waarvan de grenzen wel tegenwerpelijk zijn aan derden overeenkomstig wat geldt inzake lastgeving.

Art. 16.  Gedelegeerd bestuurder
De raad kan een gedelegeerd bestuurder benoemen, die zijn mandaat kan overdragen aan een andere
bestuurder, en die met het dagelijks bestuur wordt belast. Deze verzorgt de lopende zaken en de dagelijkse
briefwisseling en tekent namens de vereniging alle kwitanties en ontvangstbewijzen ten aanzien van vervoer,
post, bank, spaarkas en alle andere dergelijke ondernemingen of diensten. Voor dergelijke zaken van dagelijks

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

4/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

bestuur volstaat de handtekening van de gedelegeerd bestuurder. Voor rechtshandelingen die buiten het
dagelijks bestuur en de bijzondere opdrachten vallen, is de vereniging slechts verbonden door de
handtekeningen van twee bestuurders samen, waaronder de gedelegeerd bestuurder.
De opdracht van de gedelegeerd bestuurder eindigt door overlijden, ontslag, aftreden of afzetting en verlies van
lidmaatschap. De gedelegeerd bestuurder kan vrijwillig ontslag nemen door schriftelijke kennisgeving aan de
Raad van Bestuur en kan eveneens te allen tijde door de Raad van Bestuur ontslagen
worden.
Art. 17. Aansprakelijkheid van de bestuurder en dagelijks bestuurder
De bestuurders en dagelijks bestuurders zijn niet persoonlijk verbonden door de verbintenissen van de vzw.
Tegenover de vzw en tegenover derden is hun verantwoordelijkheid beperkt tot de vervulling van de hun
gegeven opdracht overeenkomstig het gemeen recht, het bepaalde in de wet en in de statuten en zijn ze
aansprakelijk voor de tekortkomingen in hun (dagelijks) bestuur.

Art. 18. Vergaderingen, beraadslaging en beslissing
De Raad van Bestuur wordt bijeengeroepen door een bestuurder per e-mail of ander communicatiemiddel, met
vermelding van de agenda, telkens het belang van de vereniging het vereist. De vergaderingen worden
voorgezeten door de initiatiefnemer van de vergadering en, bij diens ontstentenis, belet of afwezigheid, door de
oudste van de aanwezige bestuurders. De voorzitter van de vergadering duidt een secretaris aan.
In principe wordt gezocht naar een algemene consensus binnen de vergadering. Bij de afwezigheid van een
algemene consensus worden de beslissingen bij gewone meerderheid van stemmen genomen; ten minste de
meerderheid van de bestuurders moet aanwezig zijn of geldig vertegenwoordigd. Bij staking van stemmen wordt
het te nemen besluit voorgelegd aan de Algemene Vergadering.
Iedere bestuurder kan schriftelijk volmacht geven aan een andere bestuurder, die het daarbijbehorend stemrecht
mag uitoefenen, zonder dat evenwel een bestuurder houder mag zijn van meer dan 1 volmacht.
De notulen worden gehouden in een daartoe bestemd register; zij worden ondertekend door de voorzitter en de
secretaris van de desbetreffende vergadering. Uittreksels en afschriften van de notulen en het register worden
ondertekend door tenminste 1 lid  van de Raad van Bestuur.
Begrotingen, rekeningen
Art. 19. Boekjaar
Het boekjaar van de vereniging loopt van 1 januari tot 31 december. Bij het einde van elk boekjaar sluit de Raad
van Bestuur de rekeningen van het afgelopen jaar en maakt de begroting voor het volgend jaar op; deze worden
aan de Algemene Vergadering ter goedkeuring voorgelegd.
Het batig saldo vergroot het vermogen van de vereniging en kan niet als dividend of anderszins aan de leden
worden uitgekeerd.
Ontbinding, vereffening
Art. 20. Vereffening
In geval van vrijwillige ontbinding benoemt de Algemene Vergadering, of bij gebreke daarvan de rechtbank, één
of meer vereffenaars. Zij bepaalt hun bevoegdheid, alsmede de wijze van vereffening.
Art. 20. Overdracht activa
In geval van ontbinding worden de activa, na aanzuivering van de schulden, overgedragen aan de vereniging,
stichting of inrichting, die een gelijkaardig doel als deze vereniging nastreeft; zijn er verscheidene zodanige
verenigingen, dan maakt de Algemene Vergadering een keuze of verdeelt zij de activa naar goedvinden; zijn er
geen, dan worden de goederen overgedragen aan de vereniging, stichting of inrichting, waarvan het doel het
hierboven omschreven doel het meest nabij komt.
Art. 21. Wetgeving
Voor alles waarin hier niet uitdrukkelijk is voorzien, blijven de vzw-wet en de gebruiken inzake de verenigingen
van toepassing.
OVERGANGSBEPALINGEN en BENOEMINGEN
De Algemene Vergadering van “gURBS stadscollectief” heeft op haar oprichtingsvergadering de hiernavolgende
overgangsbepalingen bepaald en benoemingen gedaan.
Eerste boekjaar
Het eerste boekjaar loopt vanaf de datum van oprichting, zijnde 1 april tot 31 december 2014.
Benoeming bestuurders
Worden benoemd tot bestuurder voor onbepaalde termijn, en aanvaarden
1° Sara De Greve, voornoemd.
2° Sielke De Mulder, voornoemd.
3° Evelien Vanderlinden, voornoemd.
4° Sander Van Parijs, voornoemd.
Aldus goedgekeurd door de Algemene Vergadering te Gent op 27 maart 2014

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

4/
20

14
 - 

An
ne

xe
s 

du
 M

on
ite

ur
 b

el
ge

 


