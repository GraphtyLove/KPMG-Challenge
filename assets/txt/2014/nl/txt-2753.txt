





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Chiro Hoegaarden

(afgekort) :

Rechtsvorm : Vereniging zonder winstoogmerk

Zetel : Tiensestraat 54

3320

België

Onderwerp akte : Oprichting

Hoegaarden

I - Stichters
 
De ondergetekenden, zijnde natuurlijke personen

Dalemans Floris, wonende te Brouwerij Lorierstraat 4, 3320 Hoegaarden
Gilis Annelies, wonende te Nerm 98, 3320 Hoegaarden
Hanefstingels Lisa, wonende te Boterstraat 3, 3320 Hoegaarden
Nicolaes Bart, wonende te Hauthem 83C, 3320 Hoegaarden
Nicolaes Dries, wonende te Hauthem 83C, 3320 Hoegaarden
Roevens Marleen, wonende te Arthur Putzeysstraat 6, 3320 Hoegaarden
Santermans Jan, wonende te Korenstraat 25D, 3320 Hoegaarden
Vanlint Debbie, wonende te Korenstraat 25D, 3320 Hoegaarden
Uytterhaegen Samuel, wonende te Bleyveld 2, 3320 Hoegaarden

allen van Belgische nationaliteit, zijn overeengekomen onder hen en alle personen die er later deel van zullen
uitmaken een ereniging zonder winstgevend doel op te richten overeenkomstig de wetten van 21 juni 1921,
gewijzigd in de wet van 2 mei 2002, onder de volgende voorwaarden en omstandigheden, waarvan de statuten
als volgt luiden.          
 
II – Benaming, zetel, doel en duur van de vereniging
 
Artikel 1. De vereniging draagt de naam “Chiro Hoegaarden”.
Alle stukken uitgaande van de vereniging moeten haar naam vermelden, onmiddellijk voorafgegaan of gevolgd
door de woorden "vereniging zonder winstoogmerk" of de afkorting "vzw".
Art. 2. De zetel van de vereniging is gevestigd te Tiensestraat 54, 3320 Hoegaarden in het gerechtelijk
arrondissement Leuven.
De zetel kan verplaatst worden naar elke andere plaats van Vlaanderen bij eenvoudig besluit van de Algemene
Vergadering die over alle bevoegdheden beschikt teneinde op authentieke wijze de wijziging van de statuten vast
te stellen die hieruit voortvloeit.
Art. 3. De vereniging wordt opgericht met het doel een recreatief, vormend en sociaal jeugdwerk te ontwikkelen
en te ondersteunen.  
 Binnen dit kader stelt zij zich tot doel: onroerende goederen en hun aanhorigheden te verwerven, hetzij in
eigendom hetzij in vruchtgebruik, hetzij andere zakelijke rechten waarover  zij het bestuur – het beheer, genot en
beschikking – zal uitoefenen, in functie van het bovenvermelde doel. 
 Daartoe verwerft zij de rechtsbekwaamheid om alle overeenkomsten te sluiten die rechtstreeks of onrechtstreeks

 *14312972*
Neergelegd
17-12-2014

0506937539

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/1

2/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

met het gestelde doel verband houden en de procesbekwaamheid om alle vorderingen in te stellen of zich tegen
elke vordering te weren, die rechtstreeks of onrechtstreeks met dit maatschappelijke doel verband houdt.
Art. 4. De vereniging wordt opgericht voor onbepaalde duur.        
 In geval van ontbinding, hetzij vrijwillig of rechterlijk, op welk ogenblik en door welke oorzaak zij zich ook
voordoet, wordt het vermogen van de vereniging aangewend om haar verbintenissen jegens derden te voldoen,
waarna het resterende actief wordt overgedragen aan een gelijkaardige vereniging met een gelijkaardig doel, te
bepalen met een gewone meerderheid door de Algemene Vergadering die tot vereffening besluit .
 
III - Lidmaatschap
 
Art. 5. De vereniging bestaat enkel uit werkende leden.
Art. 6. Het aantal werkende leden is onbeperkt doch de vereniging telt tenminste 5 leden.  Het jaarlijks lidgeld
voor werkende leden wordt vastgesteld op maximaal twintig euro.
Art. 7. Leden kunnen toetreden op hun verzoek en na hun aanvaarding als lid door de Algemene Vergadering. 
Art. 8. Het staat de leden vrij te allen tijde en zonder dat daartoe enige motivering is vereist uit de vereniging te
treden. Een kennisgeving, schriftelijk of via e-mail, aan de Raad van Bestuur is vereist.
Art. 9. Een lid kan uit de vereniging gesloten worden wegens het niet naleven van het huisreglement of andere
zwaarwichtige redenen die verband houden met zijn persoon. Hiertoe kan slechts worden besloten indien de
betrokkene vooraf in de mogelijkheid is gesteld om persoonlijk op de Algemene Vergadering zijn standpunt
duidelijk te maken.
 Hierna kan er door de Algemene Vergadering besloten worden een lid uit te sluiten per gewone meerderheid.
Art. 10. Werkende leden, ontslagnemende of uitgesloten leden, en de erfgenamen of rechthebbenden van
overleden leden hebben geen enkel recht op het vermogen van de vereniging, noch tijdens het bestaan, noch bij
ontbinding ervan.
 
IV – Algemene Vergadering
 
Art. 11. De Algemene Vergadering is samengesteld uit alle werkende leden en wordt voorgezeten door de
voorzit(s)ter van de Raad van Bestuur; bij diens afwezigheid door het langst zetelende lid van de Raad van
Bestuur.         
 Derden kunnen uitgenodigd worden voor de Algemene Vergadering. Zij hebben evenwel geen stemrecht.
Art. 12. Er moet jaarlijks minstens één Algemene Vergadering gehouden worden en dit steeds vóór 30 juni. De
leden hebben het recht te verzoeken dat de algemene vergadering wordt samengeroepen. Wanneer één derde
van de leden hierom verzoekt, is de Raad van Bestuur verplicht de Algemene Vergadering bijeen te roepen.
Art. 13. De bijeenroeping gebeurt door de voorzit(s)ter van de Algemene Vergadering, per brief of e-mail,
verzonden minstens 8 dagen voor de vergadering.
 De oproeping bevat de datum, uur en plaats van de Algemene Vergadering, evenals de agenda.
Art. 14. Elk individueel werkend lid heeft het recht te vragen dat bepaalde punten op de Algemene Vergadering
zouden worden behandeld. Indien dit verzoek door de Raad van Bestuur wordt afgewezen, dient zij haar
motivering schriftelijk of via e-mail mede te delen aan de verzoeker.       
 Elk verzoek dat ondertekend is door minstens één derde van de werkende leden, moet worden behandeld op de
Algemene Vergadering.   
 De voorstellen, uitgaande van de werkende leden, moeten uiterlijk 3 dagen voor het tijdstip van de Algemene
Vergadering schriftelijk of per e-mail aan de Raad van Bestuur verstuurd zijn.
Art. 15. Alle werkende leden van de Algemene Vergadering hebben een gelijk stemrecht.
 Elk werkend lid kan zich door een ander werkend lid laten vertegenwoordigen, maar alleen via een geschreven
volmacht. Niemand mag meer dan één volmacht hebben.
 De besluiten van de Algemene Vergadering worden genomen bij gewone meerderheid, behalve in gevallen waar
het anders is voorzien door de wet of deze statuten. In geval van staking van stemmen is de stem van de
voorzit(s)ter van de vergadering doorslaggevend.
 De Algemene Vergadering vergadert slechts geldig indien twee derden van de stemmen vertegenwoordigd is.
Als dit niet het geval is, kan een volgende Algemene Vergadering ten vroegste na 15 dagen, ongeacht het aantal
aanwezige stemmen, uitspraak doen.
Art 16. Een beslissing van de Algemene Vergadering is vereist voor de volgende aangelegenheden:
a)    het wijzigen van de statuten;
b)    het benoemen en afzetten van de bestuurders;
c)    de kwijting van de bestuurders;
d)    het goedkeuren van de begroting en de rekening;
e)    het vrijwillig ontbinden van de vereniging;
f)     het uitsluiten van een lid;
g)    de wijziging van de rechtsverhouding met “Chiro Alpaïdis”, ingeschreven onder stamnummer LEM/0310,
en/of “Chiro Breydel”, ingeschreven onder stamnummer LEJ/0310;
h)    alle gevallen waar deze statuten dat vereisen.
Art. 17. Het verslag van de Algemene Vergadering met het overzicht van de besluiten die er werden getroffen,
worden schriftelijk of per e-mail meegedeeld aan alle werkende leden van de vereniging en dit uiterlijk 2 weken
na de Algemene Vergadering. Alle werkende leden kunnen op de zetel van de vereniging de volgende stukken
raadplegen:
      - het ledenregister;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/1

2/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

      - alle notulen en beslissingen van de Algemene Vergadering, van de Raad van Bestuur;   
      - alle boekhoudkundige stukken van de vereniging.
 
V – Raad van Bestuur
 
Art. 18. De vereniging wordt bestuurd door een Raad van Bestuur, samengesteld uit ten minste 3 leden. Het
aantal bestuurders moet steeds kleiner zijn dan het aantal werkende leden.
 Bestuurders worden benoemd door de Algemene Vergadering voor een periode van 6 jaar. Uittredende leden
zijn herkiesbaar.        
 Bestuurders kunnen altijd ontslagen worden door de Algemene Vergadering. Iedere bestuurder kan zelf ontslag
nemen per brief of per e-mail, gericht aan de voorzit(s)ter van de Raad van Bestuur. Een bestuurder is verplicht
na zijn ontslag zijn opdracht verder te vervullen totdat redelijkerwijze in zijn vervanging kan worden voorzien. Elke
bestuurder die benoemd wordt in een tijdens het mandaat open gekomen plaats, is slechts benoemd voor de tijd
dat dit mandaat nog duurt.     
 Indien een bestuurder de belangen van de vereniging ernstig in het gedrang zou brengen, kan een werkend lid
op de volgende Algemene Vergadering diens uitsluiting verzoeken overeenkomstig het bepaalde in artikel 9 van
deze statuten.     
Art. 19. De Raad van Bestuur kan onder zijn leden een voorzit(s)ter, secretaris en penningmeester benoemen en
ontslaan en hun bevoegdheden bepalen.  
Art. 20. De Raad van Bestuur bestuurt de vereniging en vertegenwoordigt de vereniging in en buiten rechte en
heeft alle bevoegdheden die niet wettelijk of statutair aan de Algemene Vergadering zijn toegekend.    
 De bestuurders oefenen hun bevoegdheden uit als college.
Ten aanzien van derden is de vereniging slechts geldig verbonden door de gezamenlijke handtekening van 3
bestuurders waaronder steeds de voorzitter of secretaris of penningmeester. Bestuurders die namens de Raad
van Bestuur optreden, moeten ten aanzien van derden niet doen blijken van enig besluit of van enige machtiging.
De Raad van Bestuur kan voor daden van dagelijks bestuur zijn bevoegdheid overdragen aan één of meer
bestuurders. De bevoegdheid van de bovengenoemde perso(o)n(en) wordt precies afgebakend door het
huishoudelijk reglement, die ook de duur van het mandaat bepaalt. Het mandaat kan te allen tijde met
onmiddellijke ingang door de Raad van Bestuur worden ingetrokken. Wanneer meer dan één persoon met het
dagelijks bestuur wordt belast, wordt de vereniging in al haar handelingen van het dagelijks bestuur rechtsgeldig
vertegenwoordigd door één persoon belast met het dagelijks bestuur, die geen bewijs moet leveren van een
voorafgaand besluit onder hen.
Art. 21. De Raad van Bestuur vergadert telkens het belang van de vereniging dit vereist.
 De Raad van Bestuur wordt bijeengeroepen door de voorzit(s)ter, die de vergadering voorzit,  bij diens
afwezigheid door het langst zetelende lid van de Raad van Bestuur.        
 De Raad van Bestuur kan maar geldig beslissen als de helft van de bestuurders aanwezig is. De beslissingen
worden genomen bij gewone meerderheid. Bij staking van stemmen wordt het punt verdaagd naar de volgende
vergadering. Bij herhaalde staking van stemmen over dit agendapunt in deze vergadering is de stem van de
voorzit(s)ter van de vergadering doorslaggevend.
Art. 22. Alle werkende leden van de vereniging hebben het recht de vergaderingen van de Raad van Bestuur bij
te wonen, zonder er evenwel stemgerechtigd te zijn.     
 De Raad van Bestuur kan zich laten bijstaan door personen waarvan zij vindt dat ze, omwille van hun specifieke
kwaliteiten en ervaring, een dienstige bijdrage kunnen leveren tot de verwezenlijking van de doelstellingen van de
vereniging. Deze personen worden door de Raad van Bestuur verzocht met raadgevende steun aanwezig te zijn
op de vergaderingen die zij bepaalt.
Art. 23. Het verslag van de Raad van Bestuur met het overzicht van de besluiten die er werden getroffen, worden
schriftelijk of per e-mail meegedeeld aan alle bestuurders en dit uiterlijk 2 weken na de Raad van Bestuur.         
Art. 24. Het mandaat van bestuurder is onbezoldigd.
 
VI – Begrotingen en rekeningen
 
Art. 25. Ieder jaar maakt de Raad van Bestuur de jaarrekening van het voorbije boekjaar alsook de begroting van
het volgende boekjaar op. Beide worden onderworpen aan de  goedkeuring van de Algemene
Vergadering.           
 Het boekjaar neemt een aanvang op 1 januari en wordt afgesloten op 31 december. 
 
VII – Algemene bepalingen
 
 Art. 26. De Raad van Bestuur stelt een huishoudelijk reglement op, waarin alles kan worden geregeld waarin
noch de wet noch deze statuten voorzien. Het reglement kan steeds door de Raad van Bestuur gewijzigd
worden, op voorwaarde dat de Algemene Vergadering met de aangebrachte wijzigingen instemt. Van dat
reglement en de wijzigingen die daaraan worden aangebracht, geeft de Raad van Bestuur schriftelijk of per e-
mail kennis aan alle werkende leden. Het niet naleven van het huishoudelijk reglement kan de uitsluiting uit de
vereniging tot gevolg hebben.
Art. 27. Voor alles wat in deze statuten niet uitdrukkelijk is geregeld, worden toegepast:
                         - de wetgeving op de verenigingen zonder winstoogmerk; 
                         - de algemene wettelijke bepalingen;           
                         - het huishoudelijk reglement en de gebruiken ter zake.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/1

2/
20

14
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 

OVERGANGSBEPALINGEN

Afsluiting van het eerste boekjaar: het eerste boekjaar loopt van de dag van oprichting tot 31 december van het
jaar 2015.       

BIJZONDERE BEPALINGEN
A. Alle voormelde stichters van de vereniging zijn na de oprichting bijeengekomen in algemene vergadering en
beslissen met eenparigheid van stemmen:
1. Het aantal bestuurders te bepalen op maximum 9.
2. Worden aangesteld tot bestuurder voor een termijn van zes jaar, ingaand op  
                  heden:
 
-       Dalemans Floris, wonende te Brouwerij Lorierstraat 4, 3320 Hoegaarden.
 Geboren te Straatsburg, 19/09/1990
-       Gilis Annelies, wonende te Nerm 98, 3320 Hoegaarden.   
 Geboren te Tienen, 15/07/1994
-       Hanefstingels Lisa, wonende te Boterstraat 3, 3320 Hoegaarden. 
 Geboren te Tienen, 13/10/1995
-       Nicolaes Bart, wonende te Hauthem 83C, 3320 Hoegaarden.      
 Geboren te Tienen, 28/01/1981
-       Nicolaes Dries, wonende te Hauthem 83C, 3320 Hoegaarden.
Geboren te Tienen, 21/08/1990
-       Roevens Marleen, wonende te Arthur Putzeysstraat 6, 3320 Hoegaarden.
 Geboren te Tienen, 05/06/1980
-       Santermans Jan, wonende te Korenstraat 25D, 3320 Hoegaarden.         
 Geboren te Hasselt, 04/05/1985
-       Vanlint Debbie, wonende te Korenstraat 25D, 3320 Hoegaarden.
 Geboren te Tienen, 19/05/1987
-       Uytterhaegen Samuel, wonende te Bleyveld 2, 3320 Hoegaarden.          
 Geboren te Tienen, 11/08/1991
 
Allen hier aanwezig en die het hen toegekende mandaat verklaren te aanvaarden.
 
B. De aangeduide bestuurders zijn vervolgens bijeengekomen in Raad van Bestuur en hebben met eenparigheid
van stemmen aangeduid als:
 
-       voorzitter: Jan Santermans              
-       penningmeester: Marleen Roevens                 
-       secretaris: Debbie Vanlint
-       Dagelijks Bestuur: Bart Nicolaes, Marleen Roevens, Debbie Vanlint
 
 
Gedaan te Hoegaarden in drie originelen, op 6 december 2014
 
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/1

2/
20

14
 - 

An
ne

xe
s 

du
 M

on
ite

ur
 b

el
ge

 


