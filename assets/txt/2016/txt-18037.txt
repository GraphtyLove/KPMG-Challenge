





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Alumniwerking Master in de Verpleegkunde en de Vroedkunde

(afgekort) : AWMVV

Rechtsvorm : Vereniging zonder winstoogmerk

Zetel : Hundelgemsesteenweg 307 002

9050

België

Onderwerp akte : Oprichting

Gent (Ledeberg)

 
 
Alumniwerking Master in de Verpleegkunde en de Vroedkunde
Hundelgemsesteenweg 307/002
9050 Ledeberg-Gent
 
Oprichting
De ondergetekenden:
 
Van Lierde, Fabienne, MSc., wonend te Ronse,
Serraes, Brecht, MSc., wonend te Lochristi,
Vandewalle, Joeri, MSc., wonend te Staden,
Lust, Elisa, MSc., wonend te Petegem aan de Leie,
Borkowska, Marta, MSc., wonend te Ruiselede
de Pree, Marinus Leijn, MSc., wonend te Ledeberg
 
zijn overeengekomen op 19 mei 2016 om in overeenstemming met de Wet van 27 juni 1921, betreffende de
verenigingen zonder winstoogmerk, de internationale verenigingen zonder winstoogmerk en de stichtingen, als
gewijzigd door de Wet van 2 mei 2002 en de latere wetswijzigingen, de vereniging zonder winstoogmerk
Alumniwerking Master in de Verpleegkunde en de Vroedkunde op te richten waarvan de statuten als volgt luiden:
 
Statuten
Art. 1. De vereniging draagt de naam 'Alumniwerking Master in de Verpleegkunde en de Vroedkunde', afgekort
als AWMVV.
Art. 2. De zetel van de vereniging is gevestigd in Vlaanderen. Heden is hij gevestigd te Hundelgemsesteenweg
307/002, 9050 Ledeberg-Gent, in het gerechtelijke arrondissement Oost-Vlaanderen.
Art. 3. De vereniging heeft als doel de hieronder beschreven missie, visie, doelstellingen en waarden, in
respectievelijk Lid. 1., Lid. 2., Lid. 3. en Lid. 4.
Lid. 1. Missie
Via formele en informele contacten, nationaal en internationaal, wakkeren wij de samenhorigheid aan onder
afgestudeerde Masters in de Verpleegkunde en de Vroedkunde.
Binnen een cultuur van duurzame ontwikkeling en innoverend engagement brengt onze Alumniwerking creatieve
en dynamische professionals samen om partnerschappen te vormen waarbij de profilering van de
verpleegkundige en de vroedkundige identiteit centraal staat.
Lid. 2. Visie
Onze visie wordt omschreven door volgende kernwoorden:

 *16312595*
Neergelegd
10-06-2016

0656573501

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

- aanwakkeren van samenhorigheid
Binnen onze Alumniwerking is een sfeer van samenhorigheid een essentieel aspect. Door wederzijds respect,
betrokkenheid en collegialiteit te bevorderen willen wij een band creëren tussen de alumnileden. Door de
organisatie van ondersteunende initiatieven en een positief klimaat nodigen wij onze leden uit tot het smeden van
vriendschappen die onze toekomstige loopbanen en projecten ondersteunen.
- formele en informele contacten
De Alumniwerking faciliteert formele en informele contactmomenten als bouwstenen om de samenhorigheid aan
te wakkeren.
Deze contactmomenten zijn facilitatoren voor de verschillende pijlers waarvoor de Alumniwerking staat:
duurzame ontwikkeling, innoverend engagement, professionele creativiteit, professionele identiteit en
partnerschappen.
- vooropstellen van duurzame ontwikkeling
Als Alumniwerking willen wij alumni de mogelijkheid bieden om zich levenslang te ontwikkelen. Een belangrijke
bouwsteen hiervoor is de integratie van professionele en wetenschappelijke kennis. Daarenboven vinden wij
aandacht voor patiëntenparticipatie essentieel om te komen tot een duurzame ontwikkeling.
- ruimte maken voor innoverend engagement
Onze Alumniwerking wil een vernieuwend en vooruitstrevend voorbeeld zijn binnen de alumniverenigingen zowel
op nationaal als internationaal vlak.
Daarom wensen wij van onze leden het engagement om het verpleegkundig en vroedkundig beroep een warm
hart toe te dragen zodat deze een duidelijkere sociale en maatschappelijke betekenis krijgen.
- benutten van professionele creativiteit
Wij  willen alumni een plaats bieden om hun creativiteit en professionalisering kenbaar te maken.
Daarnaast willen wij creativiteit putten uit samenwerkingsverbanden met andere alumniverenigingen over de
grenzen van onze faculteit heen. Deze creativiteit komt tot uiting door de diversiteit en het innovatieve karakter
van de gekozen formats en thema’s.
- aangaan en versterken van partnerschappen
De Alumniwerking faciliteert partnerschappen tussen de alumni onderling, tussen de alumni en de opleiding en
tussen alumni en stakeholders in het zorg- en onderzoekslandschap.
Via deze partnerschappen benutten wij opportuniteiten om te komen tot maatschappelijke profilering van de
verpleegkunde en de vroedkunde.
- profileren van de professionele identiteit
Als Alumniwerking leggen wij de focus op de verdere ontwikkeling, verruiming en vernieuwing van de
verpleegkundige en de vroedkundige identiteit binnen de gezondheidszorg. Eventueel aanwezige
stigmatisterende patronen over onze beroepsgroepen proberen wij om te buigen door een positieve profilering
van de verpleegkunde en de vroedkunde.
Lid 3 Doelstellingen
Onze hoofddoelstelling is het aanwakkeren, bevorderen en onderhouden van de samenhorigheid tussen onze
alumnileden.
Per jaar organiseren wij zowel formele als informele contactmomenten.
Mogelijke formele contactmomenten zijn:
            - symposia;
            - congressen;
            - vormingsinitiatieven;                      
            - projectbezoeken;
            - bijvoorbeeld:
afgestudeerden binnen de verschillende uitstroomassen hun masterproef laten voorstellen ,
'good practices', praktijkvoorbeelden van innovatieve zorg door alumnileden laten voorstellen.
Mogelijke informele contactmomenten zijn:
            - nieuwjaarsreceptie;
            - netwerkreceptie;
            - praatcafé: met mogelijkheid tot netwerking, samenhorigheid aanwakkeren en    uitnodigen van potentiële
werkgevers.   
Bij het bepalen van de inhoud van deze contactmomenten zal de Alumniwerking aandacht hebben voor een
ruime diversiteit van inhoud en format. Hierbij denken wij aan het behandelen van onderwerpen rond de
geestelijke gezondheidszorg, het algemeen ziekenhuis, het wetenschappelijk onderzoek, management en
leiderschap, de verpleegkunde en de vroedkunde op zich.
Tevens hebben wij als doelstelling dat onze Alumniwerking bijdraagt aan de verdere profilering van de  identiteit
van verpleegkundigen en vroedkundigen. Om de profilering van deze identiteiten kracht bij te zetten, zullen wij
over de faculteitsgrenzen heen sprekers uitnodigen om vanuit hun vakgebied de verpleegkunde en de
vroedkunde te belichten. 
Een laatste doelstelling van de Alumniwerking richt zich op het nationaal en internationaal versterken van de
banden met andere alumniverenigingen zowel binnen als buiten het vakgebied van de verpleegkunde en de
vroedkunde. Het leggen van contacten nationaal en internationaal kunnen alumni helpen bij het uitbreiden van
hun persoonlijk netwerk.
Lid. 4. Waarden
Als Alumniwerking willen wij een respectvolle en integere omgang  in alle vormen van communicatie tussen
onze alumni.
Als Alumniwerking verwachten wij een engagement van onze leden om de   de ontwikkeling van de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

verpleegkunde en de vroedkunde te ondersteunen.
Als Alumniwerking streven wij naar een gelijkwaardigheid van onze partners zodat dynamische
partnerschappen de juiste voedingsbodem krijgen om zich te ontwikkelen.
Lid. 5. AWMVV is bevoegd om in ondergeschikte orde handelsdaden te stellen voor zover deze in
overeenstemming zijn met de missie, visie, doelstellingen en waarden omschreven in respectievelijk Lid. 1., Lid.
2., Lid. 3. en Lid. 4., en voor zover de winst gebruikt wordt om deze doelstellingen te bereiken. Zij kan alle
roerende en onroerende goederen die zij voor het verwezenlijken van haar doel nodig heeft, bezitten of verkrijgen
en er alle eigendomsrechten en andere zakelijke rechten op uitoefenen.
Lid. 6. AWMVV kan daartoe alle nuttige rechtshandelingen en daden stellen en onder meer overeenkomsten
sluiten, personeel aanwerven, contracten ondertekenen, verzekeringspolissen afsluiten, goederen in huur
nemen, dit alles zowel in binnen- als in buitenland.
AWMVV kan subsidies verwerven, zowel van de overheid als van private instellingen, aan sponsoring doen en
vertegenwoordigers uitzenden in binnen- en buitenland en zelf als vertegenwoordiger optreden.
Art. 4. De vereniging wordt opgericht voor onbepaalde tijd.
 
Bestuur
Art. 5. Bestuur
De vereniging zal bestuurd worden door een stuurgroep van minimum vijf bestuurders, die tevens lid zijn van de
vereniging. Zij worden benoemd door de Algemene Vergadering.
Lid. 1. De stuurgroep bij opstart van de vereniging bestaat uit de later genoemde personen met de bijbehorende
mandaten;
1) Voorzitter                            mevr. Fabienne Van Lierde
2) Secretaris                           dhr. Marinus Leijn de Pree
3) Penningmeester                 dhr. Brecht Serraes
4) Bestuursleden                    mevr. Marta Borkowska
        mevr. Elisa Lust
        dhr. Joeri Vandewalle
De opdracht eindigt van rechtswege door het verstrijken van het mandaat en eveneens door overlijden, ontslag,
aftreden of afzetting en verlies van het lidmaatschap.
Iedere stuurgroepslid kan vrijwillig ontslag nemen door schriftelijke kennisgeving aan de stuurgroep.
Iedere stuurgroepslid kan ook te allen tijde door de Algemene Vergadering ontslagen worden.
Lid. 2. Elk stuurgroepslid dat benoemd is om een tussentijds opengevallen mandaat waar te nemen, blijft slechts
stuurgroepslid tot dat mandaat verstreken is. Stuurgroepsleden wier mandaat van beperkte duur is, kunnen zich
kandidaat stellen voor het opnemen van een mandaat.
Lid. 3. De stuurgroep kan uit zijn leden een voorzitter, een secretaris en een penningmeester kiezen. De
voorzitter en de secretaris zijn desgevallend automatisch voorzitter en secretaris van de Algemene Vergadering.
Lid. 4. De mandaten voor de stuurgroep zijn voor één jaar. De mandaten zullen toegekend en benoemd worden
op de Algemene Vergadering.
Lid. 5. Geïnteresseerde leden kunnen zich kandidaat stellen voor het opnemen van een mandaat door dit
schriftelijk kenbaar te maken aan de zittende stuurgroep en dit uiterlijk twee weken voor de Algemene
Vergadering.
Indien geen nieuwe kandidaten of aftredende stuurgroepleden kenbaar gemaakt zijn zullen de lopende mandaten
verlengd worden met één jaar.
Art. 6. De stuurgroep leidt de zaken van de vereniging. Zij is bevoegd voor alle aangelegenheden met
uitzondering van deze die door de wet of de statuten uitdrukkelijk aan de Algemene Vergadering zijn
voorbehouden.
De stuurgroep kan zelf daden van beschikking stellen met inbegrip van, maar niet beperkt tot, het vervreemden
van roerende en onroerende goederen, het hypothekeren, het lenen en uitlenen, alle handels- en
bankverrichtingen, het lichten van hypotheken.
De stuurgroep kan delen van zijn bevoegdheid op zijn verantwoordelijkheid overdragen aan één of meerdere van
de stuurgroepsleden. De overgedragen verantwoordelijkheden zullen worden benoemd via commissariaten
waarbij de commissarissen periodiek rapporteren aan de stuurgroep.
Door de stuurgroepsleden wordt geen persoonlijke verplichting aangegaan betreffende de verbintenissen van de
vereniging. Hun aansprakelijkheid is beperkt tot het vervullen van de hun gegeven opdracht en tot de
tekortkomingen in hun mandaat.
Art. 7. Elk lid kan de vereniging vertegenwoordigen volgens de voorwaarden opgesteld door de stuurgroep.
Voor rechtshandelingen die buiten het dagelijks bestuur van de stuurgroep en de bijzondere opdrachten vallen, is
de vereniging slechts verbonden door de handtekeningen van twee stuurgroepsleden samen.
Art. 8. De stuurgroep wordt bijeengeroepen door de voorzitter, secretaris of door twee stuurgroepsleden per brief
of per e-mail, met vermelding van de agenda.
Lid. 1. De agenda van de vergadering dient uiterlijk één week voor de vergadering ter beschikking te worden
gesteld door de voorzitter, of bij diens afwezigheid door de secretaris van de stuurgroep.
Lid. 2. Alle stuurgroepsleden hebben het recht om agendapunten aan te dragen voor een volgende vergadering.
Indien noodzakelijk zullen de voorzitter en de secretaris beslissen welke aangedragen punten prioriteit verdienen
om deze op de agenda te plaatsen.
De vergaderingen worden voorgezeten door de voorzitter en, bij diens ontstentenis, belet of afwezigheid, door de
secretaris, en bij diens ontstentenis, belet of afwezigheid, door een op dat moment aangeduid stuurgroepslid.
De beslissingen worden bij gewone meerderheid van stemmen genomen; ten minste de meerderheid van de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

stuurgroepsleden moet aanwezig zijn of geldig vertegenwoordigd zijn. Bij staking van stemmen beslist de stem
van de voorzitter of de stem van diegene die hem vervangt.
Iedere stuurgroepslid kan schriftelijk volmacht geven aan een ander stuurgroepslid, die het daarbij behorend
stemrecht mag uitoefenen, zonder dat evenwel een stuurgroepslid houder mag zijn van meer dan één volmacht.
Art. 9. De notulen worden gehouden in een daartoe bestemd register. Zij worden goedgekeurd in de
eerstvolgende vergadering door de dan aanwezige stuurgroepsleden. De voorzitter en secretaris beheren de
notulen in het register.
Lid. 1. Uittreksels en afschriften van de notulen worden ter beschikking gesteld aan de leden van AWMVV indien
zij daar schriftelijk een aanvraag voor indienen bij de stuurgroep en na goedkeuring van de meerderheid van de
stuurgroepsleden. Uitgezonderd zijn hier de uittreksels, afschriften en gedeeltes van notulen die vallen onder een
embargo van de stuurgroep.
Lid. 2. De notulen zullen opgemaakt worden door de secretaris of bij diens afwezigheid de aangeduide secretaris.
De opgemaakte notulen dienen eerst te worden gelezen door de voorzitter en de secretaris van de betrokken
vergadering, waarna bij goedkeuring door beiden na uiterlijk twee weken de notulen openbaar gemaakt worden
voor de stuurgroep.
Leden
Art. 10. Aspirant leden kunnen zich aanmelden door schriftelijk contact op te nemen met één of meerdere
stuurgroepsleden.
Lid. 1. De leden bezitten uitsluitend de rechten en plichten die hen uitdrukkelijk door de statuten of het eventueel
op te stellen huishoudelijk reglement worden toegekend.
Lid. 2. Toetreding tot AWMVV kan enkel op voorwaarde dat het lid voldoet aan een van de volgende kenmerken:
1) het lid heeft de opleiding tot Master in de Verpleegkunde en de Vroedkunde genoten en voltooid aan
Universiteit Gent;
2) het lid heeft een doctoraat behaald of volgt een doctoraatstraject met een onderwerp dat de Verpleegkunde of
de Vroedkunde of Social Science betreft én waarbij de promotor of copromotor (hoofd)-docent is aan de opleiding
tot Master in de Verpleegkunde en de Vroedkunde van Universiteit Gent of verbonden is aan het Universitair
Centrum voor Verpleegkunde en Vroedkunde Gent.
Lid. 3. De stuurgroep beslist vrij over elk verzoek tot toetreding. Aspirant leden krijgen een schriftelijke
bevestiging vanuit de stuurgroep van toetreding tot AWMVV.
Art. 11. De door de leden verschuldigde jaarlijkse bijdrage zal vijftien euro bedragen, welke betaald dient te
worden bij toetreding tot AWMVV.
Lid. 1. De leden van AWMVV genieten van verschillende voordelen doordat zij direct verbonden zijn aan de
overkoepelende Alumnivereniging van Universiteit Gent.
Deze voordelen betreffen:
- korting in de UGent-restaurants en Club Het Pand;
- gebruikmaken van de sportaccommodaties van de UGent en inschrijven voor de lessen die er georganiseerd
worden;
- gratis lid worden van de Universiteitsbibliotheek en toegangs- of ontleenfaciliteiten krijgen in een aantal
facultaire bibliotheken;
- het 10 keer per jaar ontvangen van het "Durf Denken-magazine" van de Universiteit Gent;
- genieten van bijzondere voorwaarden bij deelname aan alumni-activiteiten van UGent;
- korting op online aankopen bij de UGent-shop;
- korting in film-plateau/KASKcinema, uitgeverij Lannoo, Music Hall en Sanoma Media.
Lid. 2. De leden van AWMVV genieten van bijkomende voordelen:
  - korting op voorgestelde lezingen, symposia en congressen van AWMVV en, of UCVV;
- toegang tot formele en informele bijeenkomsten georganiseerd door AWMVV, UCVV of partnerorganisaties van
AWMVV.
Art. 12. Het lid dat weigert de bijdrage te betalen, wordt geacht ontslag te nemen. Hiertoe zal de stuurgroep de
niet-betalende leden aanmanen tot betaling binnen het door de stuurgroep te bepalen termijn. Na het verstrijken
van deze termijn is het lid automatisch ontslagnemend.
Art. 13. Weigering
De stuurgroep van AWMVV heeft de bevoegdheid om (aspirant) leden te weigeren indien het lid niet voldoet aan
de toetredingsvoorwaarden zoals beschreven in Art.10. Lid. 2., of indien zij niet voldoen aan de voorwaarden
zoals gesteld in Art. 11.
Lid 1. Een lid kan geroyeerd worden indien hij of zij zich niet houdt aan de beschreven gedragscode  zoals
beschreven in Art. 24., Art. 26. en Art. 27.
De stuurgroep zal het lid horen, althans oproepen, en na overleg een unaniem standpunt ten aanzien van het lid
uitbrengen, en indien mogelijks royeren.
 
Algemene Vergadering
Art. 14. De Algemene Vergadering is samengesteld uit al de leden en is bevoegd voor hetgeen bepaald in de
Wet van 27 juni 1921, gewijzigd door de Wet van 2 mei 2002 en latere wetswijzigingen:
1) het wijzigen van de statuten;
2) het benoemen en afzetten van de bestuurders;
3) het benoemen en afzetten van de commissarissen en het bepalen van hun bezoldiging indien dit van
toepassing is;
4) het kwijten aan de bestuurders en de commissarissen;
5) het goedkeuren van de begroting en van de rekening;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

6) het ontbinden van de vereniging;
7) het uitsluiten van een lid, zoals beschreven in Art. 13;
8) het omzetten van de vereniging in een vennootschap met een sociaal oogmerk;
9) alle bevoegdheden die door voorliggende statuten worden toegekend.
Ieder lid kan schriftelijk volmacht geven aan een ander lid die het correlerend
stemrecht mag uitoefenen zonder dat evenwel een lid houder mag zijn van meer dan één volmacht.
Art. 15. De Algemene Vergadering moet ten minste eenmaal per jaar worden bijeengeroepen.
Het bijeenroepen van de Algemene Vergadering gebeurt steeds op initiatief van de stuurgroep. Alle leden
moeten schriftelijk worden opgeroepen ten minste één maand vóór de vergadering.
Deze schriftelijke oproeping gebeurt per brief of per e-mail, met vermelding van de agenda.
Art. 16. De vergadering wordt voorgezeten door de voorzitter van de stuurgroep of bij diens afwezigheid door de
secretaris of bij diens afwezigheid door een dan op dat moment aangeduid stuurgroepslid.
De voorzitter wijst een secretaris aan ingeval de secretaris van de stuurgroep afwezig is.
De agenda wordt vastgesteld door de stuurgroep met een finaal akkoord van de voorzitter en de secretaris van
de stuurgroep.
Art. 17. De besluiten worden genomen bij gewone meerderheid van de aanwezige en vertegenwoordigde
stemmen ongeacht het aantal aanwezigen. Bij staking van stemmen beslist de stem van de voorzitter van de
Algemene Vergadering.
Art. 18. De notulen van de Algemene Vergadering worden opgenomen in een zetel van de vereniging en worden
bijgehouden in een bijzonder register en ondertekend door de voorzitter van de vergadering, de secretaris en de
leden die het wensen. Afschriften en uittreksels van de notulen en het register worden door de voorzitter en door
de secretaris van de stuurgroep ondertekend.
De besluiten van de Algemene Vergadering worden aan de leden en belanghebbende derden mondeling of bij
gewone brief of per e-mail ter kennis gebracht, dit alles onverminderd de door de wet voorgeschreven
bekendmakingen.
 
Begrotingen en rekeningen
Art. 19. Het boekjaar van AWMVV loopt van 1 januari tot 31 december.
Bij het einde van elk boekjaar sluit de stuurgroep de rekeningen van het afgelopen jaar en maakt de begroting
voor het volgend jaar op. Deze worden ter goedkeuring aan de Algemene Vergadering  voorgelegd. Het batig
saldo vergroot het vermogen van de vereniging en kan niet als dividend of anderszins aan de leden worden
uitgekeerd.
Art. 20. In geval van vrijwillige ontbinding benoemt de Algemene Vergadering, of bij gebreke daarvan de
rechtbank, één of meer vereffenaars. Zij bepaalt hun bevoegdheid, alsmede de wijze van vereffening.
Art. 21. In geval van ontbinding worden de activa, na aanzuivering van de schulden, overgedragen aan het
Universitair Centrum voor Verpleegkunde en Vroedkunde UZ Gent, 5K3, De Pintelaan 185, B-9000 Gent.
Art. 22. Voor alles waarin hier niet uitdrukkelijk is voorzien, blijven de Wet van 27 juni 1921, als gewijzigd door de
Wet van 2 mei 2002 en latere wetswijzigingen en de gebruiken inzake de verenigingen van toepassing.
 
Gedragscode
Art. 23. De stuurgroep van AWMVV streeft naar een democratisch, neutraal en transparant bestuur. Leden
kunnen hun interesses, ideeën, bedenkingen en bezorgdheden schriftelijk kenbaar maken bij de stuurgroep. De
stuurgroep zal de kenbaar gemaakte interesses, ideeën, bedenkingen en bezorgdheden behandelen in de
eerstvolgende vergadering van de stuurgroep.
Art. 24. Communicatie
Lid. 1. Alle leden van AWMVV communiceren op een respectvolle manier.
Lid. 2. Alle leden hebben het recht op vrijheid van meningsuiting, mits deze niet kwetsend of discriminerend is
voor leden en/of derden.
Art. 25. Bij geschillen tussen leden van AWMVV of geschillen met de stuurgroep zal de voorzitter van de
stuurgroep, of bij diens afwezigheid de secretaris van de stuurgroep, de geschillen modereren.
Lid.1. De stuurgroep zal het betrokken stuurgroepslid, lid of derde betrokken bij het geschil beschreven in Art.
25., horen, althans oproepen, om de discussie te heropenen tijdens een vergadering van de stuurgroep om het
geschil op te lossen. Na overleg zal een unaniem standpunt door de stuurgroep, ten aanzien van het geschil
uitgebracht worden.
Art. 26. De stuurgroep van AWMVV gebruikt sociale media als een medium voor informatie overdracht en
communicatie naar haar leden.
Lid. 1. De stuurgroep verwacht van haar leden dat op de sociale media van AWMVV een zelfde gedragscode zal
worden gehanteerd zoals beschreven in Art. 24. Lid. 1. en Lid. 2. .
Lid. 2. De stuurgroep of toegewezen stuurgroepsleden modereren de sociale media, online discussies en fora
waarbij zij zullen bepalen of de reacties van een lid of leden passen binnen de gedragscode van AWMVV. De
stuurgroep heeft het recht om reacties te weigeren voor publicaties zonder enig bericht aan de schrijver.
Lid. 3. Indien blijkt dat een bepaald lid of bepaalde leden zich niet passend gedragen binnen de Gedragscode,
zoals beschreven in Art. 24. Lid. 1. en Lid. 2., heeft de stuurgroep het recht om het betrokken lid of de betrokken
leden schriftelijk hiervan op de hoogte te stellen en indien noodzakelijk te royeren, volgens de beschreven
procedure in Art. 13. Lid. 1. .
Art. 27. In elk geval waarbij een lid of meerdere leden van AWMVV tijdens één van de activiteiten georganiseerd
door AWMVV of georganiseerd door stakeholders van AWMVV zich zo gedraagt of gedragen waarbij het gedrag
in tegenspraak is met de statuten van AWMVV en/of het wettelijk kader zal de voorzitter van de stuurgroep, of bij

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/0

6/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

diens afwezigheid de secretaris van de stuurgroep, de beslissing nemen of de bijbehorende instanties verwittigd
moeten worden en of strafrechtelijke en / of civiele procedures opgestart moeten worden.
Bijkomende schade, derving en kosten zullen verhaald worden op het betrokken lid of de betrokken leden.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/0

6/
20

16
 - 

An
ne

xe
s 

du
 M

on
ite

ur
 b

el
ge

 


