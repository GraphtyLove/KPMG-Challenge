





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : LETS Beveren

(afgekort) :

Rechtsvorm : Vereniging zonder winstoogmerk

Zetel : Perstraat(HSD) 18

9120

België

Onderwerp akte : Oprichting

Beveren (Haasdonk)

Art. 1. De vereniging draagt de naam LETS Beveren
 
Art. 2. De zetel van de vereniging is gevestigd in Vlaanderen
 
Heden gevestigd Perstraat 18, 9120 Haasdonk, in het gerechtelijk arrondissement Dendermonde.
 
Art. 3. De vereniging heeft tot doel door middel van LETS (Lokaal uitwisselingssysteem) het sociaal weefsel te
verstevigen, de bewustmaking rond het anders omgaan met geld te stimuleren, de afhankelijkheid van ons
monetair systeem te verkleinen, te experimenteren met kleinschaligheid en sociale economie in de praktijk,
hergebruik en gedeeld gebruik van goederen aan te moedigen en mensen in hun eigenwaarde en zelfrespect te
versterken.
De vereniging tracht haar doel te bereiken door:
Het uitbouwen van een lokaal ruilsysteem
Het verspreiden van nieuw en informatie rond LETS
Het promoten van LETS binnen en buiten onze directe omgeving
Het onderhouden van contacten en effectieve samenwerking met andere binnenlands en buitenlandse LETS
verenigingen.
 
Zij is bevoegd om in ondergeschikte orde handelsdaden te stellen voor zover deze in overeenstemming zijn met
het doel omschreven in het eerste lid en voor zover de winst gebruikt wordt om dit doel te bereiken. Zij kan alle
roerende en onroerende goederen die zij voor het verwezenlijken van haar doel nodig heeft, bezitten of verkrijgen
en er alle eigendomsrechten en andere zakelijke rechten op uitoefenen.
 
Zij kan daartoe alle nuttige rechtshandelingen en daden stellen, en onder meer overeenkomsten sluiten,
personeel aanwerven, contracten ondertekenen, verzekeringspolissen afsluiten, goederen in huur nemen, dit
alles zowel in binnen- als in buitenland. 
 
Zij kan subsidies verwerven, zowel van de overheid als van private instellingen, aan sponsoring doen en
vertegenwoordigers uitzenden in binnen- en buitenland en zelf als vertegenwoordiger optreden.
 
Art. 4. De vereniging wordt opgericht voor onbepaalde tijd.
 
Leden
 
Art. 5. De vereniging zal minstens drie leden tellen.
 

 *16305772*
Neergelegd
10-03-2016

0649801416

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De vereniging telt wettelijke leden (leden van de Algemene Vergadering) en toegetreden leden (leden van de
LETS-werking).
Wettelijke leden van de vereniging kunnen zijn alle democratisch en verdraagzaam ingestelde personen vanaf 16
jaar, ongeacht hun achtergrond, geloofsovertuiging, rang of stand, huidskleur, geslacht, geaardheid of politieke
voorkeur. Wettelijke leden moeten toegetreden leden zijn.
Toegetreden leden die samen 1 letslidnummer hebben, hebben slechts 1 stem op de Algemene Vergadering.
Toegetreden leden zijn zij die zich bereid verklaren jaarlijks een geldelijke bijdrage of steun te leveren.
De ‘toegetreden leden’ bezitten uitsluitend de rechten en plichten die hen uitdrukkelijk door de statuten of het
huishoudelijk reglement worden toegekend. Zij hebben geen stemrecht in de algemene vergadering.
 
Als lid of toegetreden lid kan tot de vereniging toetreden elke natuurlijke persoon of rechtspersoon, evenals
openbare besturen, voor zover toegelaten door de wet of andere regelgeving, die door de raad van bestuur als
zodanig worden toegelaten.
 
Wie lid wil worden, dient zijn verzoek om toelating schriftelijk te richten aan de raad van bestuur. Dit schriftelijke
verzoek kan gebeuren per brief of per e-mail.
 
De raad van bestuur beslist vrij over elk verzoek tot toetreding.
 
De raad van bestuur kan op door hem te bepalen voorwaarden ‘toegetreden leden’ tot de vereniging toelaten.
 
Art. 6. De door de leden verschuldigde jaarlijkse bijdrage mag niet hoger zijn dan 20 EURO.
 
De hoogte van het lidgeld kan jaarlijks herzien worden in de maand januari in functie van de noodzaak.
 
De door de ‘toegetreden leden’ verschuldigde jaarlijkse bijdrage mag niet hoger zijn dan 20 EURO.
 
Art. 7. Elk lid of ‘toegetreden lid’ kan te allen tijde, mits hij er één maand vooraf kennis van geeft, uit de
vereniging treden, doch niet alvorens hij de opeisbaar geworden bijdragen heeft betaald.
 
Het lid  of ‘toegetreden lid’ dat weigert de bijdrage te betalen, wordt geacht ontslag te nemen. Hiertoe zal de raad
van bestuur de niet-betalende leden of ‘toegetreden leden’ aanmanen tot betaling binnen de door de raad te
bepalen termijn. Na het verstrijken van deze termijn is het lid of ‘toegetreden lid’ automatisch ontslagnemend.
 
Tot uitsluiting van een lid of ‘toegetreden lid’ kan alleen door een algemene vergadering worden besloten, met
tweederde meerderheid der aanwezige en vertegenwoordigde stemmen en nadat het lid of ‘toegetreden lid’ is
gehoord, althans opgeroepen.
 
Het lidmaatschap eindigt van rechtswege ingeval het lid of ‘toegetreden lid’ overlijdt, failliet, onbekwaam of in
staat van verlengde minderjarigheid wordt verklaard, of onder voorlopig bewind wordt gesteld.
 
Algemene vergadering
 
Art. 8. De algemene vergadering is samengesteld uit al de leden en is bevoegd voor hetgeen bepaald in de Wet
van 27 juni 1921, gewijzigd door de Wet van 2 mei 2002 en latere wetswijzigingen, onder andere, maar niet
beperkt tot:
 
het wijzigen van de statuten;
het benoemen en afzetten van de bestuurders;
het benoemen en afzetten van de commissarissen en het bepalen van hun bezoldiging indien dit van toepassing
is;
het kwijten aan de bestuurders en de commissarissen;
het goedkeuren van de begroting en van de rekening
het ontbinden van de vereniging;
het uitsluiten van een lid;
het omzetten van de vereniging in een vennootschap met een sociaal oogmerk;
alle bevoegdheden die door voorliggende statuten worden toegekend.
 
Ieder lid kan schriftelijk volmacht geven aan een ander lid, die het correlerend
stemrecht mag uitoefenen, zonder dat evenwel een lid houder mag zijn van meer dan één volmacht.
 
Art. 9. De algemene vergadering moet ten minste eenmaal per jaar worden bijeengeroepen. Behoudens hetgeen
hierna wordt bepaald zijn de wijze van oproeping en de werking van de algemene vergadering geregeld volgens
de artikelen 5 tot 8, 12, 20 en volgende van de Wet van 27 juni 1921, gewijzigd door de Wet van 2 mei 2002 en
latere wetswijzigingen.
 
Het bijeenroepen van de algemene vergadering gebeurt steeds op initiatief van de raad van bestuur. Alle leden
moeten schriftelijk worden opgeroepen ten minste acht dagen vóór de vergadering.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Deze schriftelijke oproeping gebeurt per brief of per e-mail, met vermelding van de agenda.
 
Art. 10. De vergadering wordt voorgezeten door de voorzitter van de raad van bestuur of, bij diens afwezigheid,
door de secretaris, of, bij diens afwezigheid, door de oudste van de aanwezige bestuurders.
 
De voorzitter wijst een secretaris aan ingeval de secretaris van de raad van bestuur afwezig is.
 
De agenda wordt vastgesteld door de raad van bestuur.
 
Onderwerpen die niet op de agenda staan, kunnen mede in behandeling worden genomen bij unanieme
goedkeuring door de aanwezige leden op een algemene vergadering.
 
Art. 11. De besluiten worden genomen bij gewone meerderheid van de aanwezige en vertegenwoordigde
stemmen, ongeacht het aantal aanwezigen. Bij staking van stemmen beslist de stem van de voorzitter van de
vergadering.
 
 
Bestuur
 
Art. 12. De vereniging wordt bestuurd door een raad van minimum 3 bestuurders. Zij worden benoemd door de
algemene vergadering. Iedere bestuurder kan vrijwillig ontslag nemen door schriftelijke kennisgeving aan de raad
van bestuur. Het lidmaatschap van een lid eindigt automatisch door het overlijden van het lid, of indien het een
rechtspersoon betreft, door haar ontbinding, fusie of splitsing. Het wettelijk lidmaatschap van een lid eindigt
automatisch wanneer ook het toegetreden lidmaatschap eindigt.
 
 
 
Art. 13. De raad van bestuur leidt de zaken van de vereniging en vertegenwoordigt deze in en buiten rechte. Zij
is bevoegd voor alle aangelegenheden met uitzondering van deze die door de wet of de statuten uitdrukkelijk aan
de algemene vergadering zijn voorbehouden.
 
De raad kan zelf daden van beschikking stellen met inbegrip van, maar niet beperkt tot, het vervreemden van
roerende en onroerende goederen, het hypothekeren, het lenen en uitlenen, alle handels- en bankverrichtingen,
het lichten van hypotheken,...
 
De raad kan delen van zijn bevoegdheid  op zijn verantwoordelijkheid overdragen aan één of meerdere van de
bestuurders.
 
Door de bestuurders wordt geen persoonlijke verplichting aangegaan betreffende de verbintenissen van de
vereniging. Hun aansprakelijkheid is beperkt tot het vervullen van de hun gegeven opdracht en tot de
tekortkomingen in hun bestuur.
 
Art. 14. Elk lid kan de vereniging in en buiten rechte vertegenwoordigen volgens de voorwaarden opgesteld door
de raad van bestuur.
 
Voor rechtshandelingen die buiten het dagelijks bestuur en de bijzondere opdrachten vallen, is de vereniging
slechts verbonden door de handtekeningen van twee bestuurders samen. 
 
Art. 15. De raad van bestuur wordt bijeengeroepen door de voorzitter of door twee bestuurders per brief of per e-
mail, met vermelding van de agenda.
 
De raad van bestuur is een college.
 
De vergaderingen worden voorgezeten door de voorzitter en, bij diens ontstentenis, belet of afwezigheid, door de
secretaris, en bij diens ontstentenis, belet of afwezigheid, door de oudste van de aanwezige bestuurders.
 
De beslissingen worden bij gewone meerderheid van stemmen genomen; ten minste de meerderheid van de
bestuurders moet aanwezig zijn of geldig vertegenwoordigd. Bij staking van stemmen beslist de stem van de
voorzitter of de stem van diegene die hem vervangt.
 
Iedere bestuurder kan schriftelijk volmacht geven aan een andere bestuurder, die het daarbijbehorend stemrecht
mag uitoefenen, zonder dat evenwel een bestuurder houder mag zijn van meer dan 1 volmacht.
 
De notulen worden gehouden in een daartoe bestemd register; zij worden ondertekend door de voorzitter en de
secretaris van de desbetreffende vergadering. Uittreksels en afschriften van de notulen en het register worden
ondertekend door de voorzitter en de secretaris van de raad van bestuur ondertekend.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Begrotingen en rekeningen
 
Art. 16. Het boekjaar van de vereniging loopt van 1 januari tot 31 december.
 
Bij het einde van elk boekjaar sluit de raad van bestuur de rekeningen van het afgelopen jaar en maakt de
begroting voor het volgend jaar op; deze worden aan de jaarvergadering ter goedkeuring voorgelegd. Het batig
saldo vergroot het vermogen van de vereniging en kan niet als dividend of anderszins aan de leden worden
uitgekeerd.
 
Ontbinding en vereffening
 
Art. 17. In geval van vrijwillige ontbinding benoemt de algemene vergadering, of bij gebreke daarvan de
rechtbank, één of meer vereffenaars. Zij bepaalt hun bevoegdheid, alsmede de wijze van vereffening.
 
Art. 18. In geval van ontbinding worden de activa, na aanzuivering van de schulden, overgedragen aan de
vereniging, stichting of inrichting, die een gelijkaardig doel als deze vereniging nastreeft; zijn er verscheidene
zodanige verenigingen, dan maakt de algemene vergadering een keuze of verdeelt zij de activa naar
goedvinden; zijn er geen, dan worden de goederen overgedragen aan de vereniging, stichting of inrichting,
waarvan het doel het hierboven omschreven doel het meest nabij komt.
 
Art. 19. Voor alles waarin hier niet uitdrukkelijk is voorzien, blijven de Wet van 27 juni 1921, als gewijzigd door de
Wet van 2 mei 2002 en latere wetswijzigingen en de gebruiken inzake de verenigingen van toepassing.
 
OVERGANGSBEPALINGEN
 
 Het eerste boekjaar loopt vanaf de datum van oprichting, zijnde 15 januari 2016 tot 31 december 2016
 
Aldus goedgekeurd door de Buitengewone Algemene Vergadering te Melsele op 3 april 2016, in 2 exemplaren
waarvan er één bewaard wordt op de maatschappelijke zetel van de vereniging en waarvan het andere wordt
neergelegd op de Griffie van de Rechtbank van Koophandel te Dendermonde.
 
RAAD VAN BESTUUR
 
Carine Van Remoortere, Perstraat 18, 9120 Haasdonk
Marc Van Riet, Stuurstraat 74, 9120 Haasdonk
Marijke Van Daele, Violierenstraat 26, 9120 Beveren

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

14
/0

3/
20

16
 - 

An
ne

xe
s 

du
 M

on
ite

ur
 b

el
ge

 


