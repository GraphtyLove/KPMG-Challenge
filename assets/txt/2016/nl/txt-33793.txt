





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : ULM Goetsenhoven

(afgekort) :

Rechtsvorm : Vereniging zonder winstoogmerk

Zetel : Boekhoutstraat 46 A

3390

België

Onderwerp akte : Oprichting

Tielt-Winge

De ondergetekenden,
 
Wim Mellaerts, Boekhoutstraat 46A, 3390 Tielt-Winge, geboren te Leuven op 24 juli 1972
Patrick Schollaert, Leopoldlaan 39 bus 12, 8300 Knokke-Heist, geboren te Sint-Truiden op 3 juli 1960
Hilde Mellaerts, Boekhoutstraat 46, 3390 Tielt-Winge, geboren te Leuven op 26 oktober 1973
Bart Verdeyen, Boekhoutstraat 46, 3390 Tielt-Winge, geboren te Leuven op 9 juli 1973
 
Verklaren bij deze akte een vereniging zonder winstoogmerk op te richten, in overeenstemming met de wet van
27 juni 1921 (hierna de ‘vzw -wet') met de hierna volgende statuten.
 
Naam, zetel, doel, duur
 
Art. 1. De vereniging draagt de naam "ULM Goetsenhoven". Deze naam moet in officiële documenten steeds
door de woorden ‘vereniging zonder winstoogmerk’ of de afkorting ‘vzw’ worden voorafgegaan of gevolgd.
Art, 2. De zetel van de vereniging is gevestigd in het Vlaamse Gewest, gerechtelijk arrondissement Leuven.
Heden is hij gevestigd te Boekhoutstraat 46A, 3390 Tielt-Winge.
Art. 3. De vereniging heeft tot doel aan haar leden de mogelijkheid te bieden om, op een georganiseerde wijze en
in overeenstemming met de wettelijke voorschriften terzake, de ULM-vliegsport te beoefenen door de exploitatie
van staanplaatsen voor vliegtuigen, het mogelijk maken van vliegen en het geven van scholing evenals de
belangen van al haar leden en de sport te behartigen, zowel binnen de vereniging als naar buiten toe.
Daartoe kan zij evenementen en activiteiten van allerlei aard organiseren en mede-organiseren.
Zij is bevoegd om, in ondergeschikte orde, handelsdaden te stellen, zoals de exploitatie van een kantine, voor
zover deze in overeenstemming zijn met het doel omschreven in het eerste lid en voor zover de winst gebruikt
wordt om dit doel te bereiken. Zij kan alle roerende en onroerende goederen die zij voor het verwezenlijken van
haar doel nodig heeft, bezitten of verkrijgen en er alle eigendomsrechten en andere zakelijke rechten op
uitoefenen. Zij kan daartoe alle nuttige rechtshandelingen en daden stellen, en onder meer overeenkomsten
sluiten, personeel aanwerven, contracten ondertekenen, verzekeringspolissen afsluiten, goederen in huur
nemen, dit alles zowel in binnen- als in buitenland. Zij kan subsidies verwerven, zowel van de overheid als van
private instellingen, aan sponsoring doen en vertegenwoordigers uitzenden in binnen- en buitenland en zelf als
vertegenwoordiger optreden.
Art. 4. De vereniging wordt opgericht voor onbepaalde tijd.
 
Leden
 
Art. 5. De vereniging zal minstens drie werkende (effectieve) leden tellen. De vereniging telt werkende
(effectieve) en niet-werkende (toetredende) leden. De oprichters zijn de eerste werkende leden van de

 *16303515*
Neergelegd
09-02-2016

0647965344

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

12
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

vereniging. Als werkend lid kan tot de vereniging toetreden elke natuurlijke persoon of rechtspersoon, evenals
openbare besturen, die door de raad van bestuur als zodanig worden toegelaten. Wie werkend lid wil worden,
dient zijn verzoek om toelating schriftelijk te richten aan de raad van bestuur. Dit schriftelijke verzoek kan
gebeuren per brief of per e-mail. De raad van bestuur beslist vrij over elk verzoek tot toetreding.
De niet-werkende leden bezitten uitsluitend de rechten en plichten die hen uitdrukkelijk door de statuten of het
eventueel op te stellen huishoudelijk reglement worden toegekend. Zij hebben geen stemrecht in de algemene
vergadering. De raad van bestuur bepaalt de voorwaarden waaronder niet-werkende leden tot de vereniging
worden toegelaten.
Art. 6. De raad van bestuur stelt jaarlijks de door de werkende leden verschuldigde bijdrage vast. De raad van
bestuur stelt eveneens jaarlijks de door de niet-werkende leden verschuldigde bijdrage vast.
 
Art. 7. Elk lid kan te allen tijde, mits hij er één maand vooraf kennis van geeft, uit de vereniging treden, doch niet
alvorens hij de opeisbaar geworden bijdragen heeft betaald. Het ontslag dient schriftelijk aan de raad van bestuur
ter kennis te worden gebracht. Dit schriftelijke verzoek kan gebeuren per brief of per e-mail. Het lid dat weigert de
bijdrage te betalen, wordt geacht ontslag te nemen. Tot uitsluiting van een lid kan alleen door een algemene
vergadering worden besloten, met twee derde meerderheid der aanwezige en vertegenwoordigde stemmen en
nadat het lid is gehoord, althans opgeroepen. Het lidmaatschap eindigt van rechtswege ingeval het lid overlijdt,
failliet, onbekwaam of in staat van verlengde minderjarigheid wordt verklaard, of onder voorlopig bewind wordt
gesteld.
 
Algemene vergadering
 
Art. 8. De algemene vergadering is samengesteld uit al de werkende leden en is bevoegd voor hetgeen bepaald
in de wet van 27 juni 1921. Ieder werkend lid kan schriftelijk volmacht geven aan een ander werkend lid, die het
daarbij behorend stemrecht mag uitoefenen, zonder dat evenwel een lid houder mag zijn van meer dan één
volmacht.
Art. 9. De algemene vergadering moet ten minste eenmaal per jaar worden bijeengeroepen. Behoudens hetgeen
hierna wordt bepaald zijn de wijze van oproeping en de werking van de algemene vergadering geregeld volgens
de artikelen 5 tot 8, 12, 20 en volgende van de wet van 27 juni 1921. Alle werkende leden moeten schriftelijk
worden opgeroepen ten minste acht dagen vóór de vergadering. Deze schriftelijke oproeping gebeurt per brief of
per e-mail, met vermelding van de agenda.
Art. 10. De vergadering wordt voorgezeten door de voorzitter van de raad van bestuur of, bij diens afwezigheid,
door de secretaris, of, bij diens afwezigheid, door de oudste van de aanwezige bestuurders. De voorzitter wijst
een secretaris aan in het geval dat de secretaris van de raad van bestuur afwezig is. De agenda wordt
vastgesteld door de raad van bestuur. Onderwerpen die niet op de agenda staan, kunnen mede in behandeling
worden genomen op voorstel zowel van de voorzitter als van de gedelegeerd bestuurder.
Art. 11. De besluiten worden genomen bij gewone meerderheid van de aanwezige en vertegenwoordigde
stemmen, ongeacht het aantal aanwezigen. Bij staking van stemmen beslist de stem van de voorzitter van de
vergadering.
Art. 12. De notulen van de algemene vergadering worden opgenomen in een ter zetel van de vereniging
gehouden bijzonder register en ondertekend door de voorzitter van de vergadering, de secretaris en de leden die
het wensen. Afschriften en uittreksels van de notulen en het register worden door de voorzitter en door de
secretaris van de raad van bestuur ondertekend. De besluiten van de algemene vergadering worden de leden en
belanghebbende niet-leden mondeling of bij gewone brief ter kennis gebracht, dit alles onverminderd de door de
wet voorgeschreven bekendmakingen.
 
Bestuur
 
Art. 13. De vereniging wordt bestuurd door een raad van minimum 2 bestuurders, die lid zijn van de vereniging.
Zij worden benoemd door de algemene vergadering.
De bestuurders worden benoemd voor het leven. Hun opdracht eindigt van rechtswege door het verstrijken van
hun mandaat en eveneens door overlijden, ontslag, aftreden of afzetting en verlies van het lidmaatschap. ledere
bestuurder kan vrijwillig ontslag nemen door schriftelijke kennisgeving aan de raad van bestuur. ledere
bestuurder kan ook te allen tijde door de algemene vergadering ontslagen worden. Elke bestuurder die benoemd
is om een tussentijds opengevallen mandaat waar te nemen, blijft slechts bestuurder tot dat mandaat verstreken
is. Bestuurders wier mandaat van beperkte duur is, moeten voor het verstrijken ervan het initiatief nemen om de
algemene vergadering te laten bijeenroepen om nieuwe bestuurders te benoemen. Indien zij in gebreke blijven,
zijn zij ertoe gehouden hun opdracht verder te vervullen tot in hun vervanging is voorzien, onverminderd hun
aansprakelijkheid voor de schade die door hun verzuim mocht zijn veroorzaakt. De raad van bestuur kiest uit zijn
leden een voorzitter, een ondervoorzitter, een secretaris en een penningmeester. De voorzitter, de
ondervoorzitter en de secretaris zijn automatisch voorzitter, ondervoorzitter en secretaris van de algemene
vergaderingen.
Art. 14. De raad van bestuur leidt de zaken van de vereniging en vertegenwoordigt deze in en buiten rechte. Zij is
bevoegd voor alle aangelegenheden met uitzondering van deze die door de wet of de statuten uitdrukkelijk aan
de algemene vergadering zijn voorbehouden. De raad kan zelf daden van beschikking stellen met inbegrip van,
onder meer, het vervreemden van roerende en onroerende goederen, het hypothekeren, het lenen en uitlenen,
alle handels-en bankverrichtingen, het lichten van hypotheken,... De raad kan zijn bevoegdheid of een gedeelte
ervan op zijn verantwoordelijkheid overdragen aan één van de bestuurders. Door de bestuurders wordt geen

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

12
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

persoonlijke verplichting aangegaan betreffende de verbintenissen van de vereniging. Hun aansprakelijkheid is
beperkt tot het vervullen van de hun gegeven opdracht en tot de tekortkomingen in hun bestuur.
Art. 15. De raad benoemt een gedelegeerd bestuurder, die zijn mandaat kan overdragen aan een andere
bestuurder, en die met het dagelijks bestuur wordt belast. Deze verzorgt de lopende zaken en de dagelijkse
briefwisseling en tekent namens de vereniging alle kwitanties en ontvangstbewijzen ten aanzien van vervoer,
post, bank en alle andere dergelijke ondernemingen of diensten. Voor dergelijke zaken van dagelijks bestuur
volstaat de handtekening van de gedelegeerd bestuurder. Voor rechtshandelingen die buiten het dagelijks
bestuur en de bijzondere opdrachten vallen, is de vereniging slechts verbonden door de handtekeningen van
twee bestuurders samen, waaronder de gedelegeerd bestuurder. De opdracht van de gedelegeerd bestuurder
eindigt door overlijden, ontslag, aftreden of afzetting en verlies van lidmaatschap. De gedelegeerd bestuurder kan
vrijwillig ontslag nemen door schriftelijke kennisgeving aan de raad van bestuur en kan eveneens te allen tijde
door de raad van bestuur ontslagen worden.
Art. 16. De raad van bestuur wordt bijeengeroepen door de voorzitter of door twee bestuurders per brief of per e-
mail, met vermelding van de agenda. De vergaderingen worden voorgezeten door de voorzitter en, bij diens
ontstentenis, belet of afwezigheid, door de secretaris, en bij diens ontstentenis, belet of afwezigheid, door de
oudste van de aanwezige bestuurders. De beslissingen worden bij gewone meerderheid van stemmen genomen;
ten minste de meerderheid van de bestuurders moet aanwezig zijn of geldig vertegenwoordigd. Bij staking van
stemmen beslist de stem van de voorzitter of de stem van diegene die hem vervangt. Iedere bestuurder kan
schriftelijk volmacht geven aan een andere bestuurder, die het daarbij behorend stemrecht mag uitoefenen,
zonder dat evenwel een bestuurder houder mag zijn van meer dan 1 volmacht. De notulen worden gehouden in
een daartoe bestemd register; zij worden ondertekend door de voorzitter en de secretaris van de desbetreffende
vergadering. Uittreksels en afschriften van de notulen en het register worden ondertekend door de voorzitter en
de secretaris van de raad van bestuur ondertekend.
 
Begrotingen, rekeningen
 
Art. 17. Het boekjaar van de vereniging loopt samen met het kalenderjaar. Bij het einde van elk boekjaar sluit de
raad van bestuur de rekeningen van het afgelopen jaar en maakt de begroting voor het volgend jaar op; deze
worden aan de jaarvergadering ter goedkeuring voorgelegd. Het batig saldo vergroot het vermogen van de
vereniging en kan niet als dividend of anderszins aan de leden worden uitgekeerd.
 
Ontbinding, vereffening
 
Art. 18. Behoudens de gevallen van rechtelijke ontbinding en van ontbinding van rechtswege, kan slechts tot
ontbinding besloten worden door de algemene vergadering, overeenkomstig de wet met betrekking op vzw van
27/06/1921 artikels 19 en 20 aangepast door de wet van 2/05/2002 en 16/01/2003, K.B. 2/04/2003. Het besluit tot
ontbinding benoemt tevens een of meer vereffenaars, waarvan de macht omschreven wordt door de algemene
vergadering.
Art. 19. In geval van ontbinding worden de activa, na aanzuivering van de schulden, overgedragen aan de
vereniging, stichting of inrichting, die een gelijkaardig doel als deze vereniging nastreeft; zijn er verscheidene
zodanige verenigingen, dan maakt de algemene vergadering een keuze of verdeelt zij de activa naar
goedvinden; zijn er geen, dan worden de goederen overgedragen aan de vereniging, stichting of inrichting,
waarvan het doel het hierboven omschreven doel het meest nabij komt.
Art. 20. Voor alles waarin hier niet uitdrukkelijk is voorzien, blijven de wet van 27 juni 1921 en de gebruiken
inzake de verenigingen van toepassing.
 
Overgangsbepalingen
Het eerste boekjaar loopt vanaf de datum van oprichting tot 31 december 2016.
Bijzondere volmacht wordt verleend aan de burgerlijke vennootschap onder vorm van een besloten
vennootschap met beperkte aansprakelijkheid Accountantskantoor Claes, met zetel te Holsbeek/Kortrijk-Dutsel,
Dutselstraat 176, vertegenwoordigd door de heer Claes Dirk, zaakvoerder-accountant, met mogelijkheid tot
indeplaatsstelling, om de vereniging te vertegenwoordigen tegenover de griffie van de rechtbank van koophandel,
de Kruispuntbank voor Ondernemingen, de ondernemingsloketten, de sociaal verzekeringsfondsen en alle
(belasting-)administraties, waaronder de BTW, teneinde aldaar alle aanvragen, inschrijvingen, wijzigingen,
doorhalingen, schrappingen en alle administratieve verrichtingen van de vereniging uit te voeren.
 
Alle voormelde stichters van de vereniging zijn na de oprichting bijeengekomen in algemene vergadering en
beslissen met eenparigheid van stemmen :
Het aantal bestuurders te bepalen op drie.
Worden aangesteld tot bestuurder voor onbepaalde duur :
Wim Mellaerts, Boekhoutstraat 46A, 3390 Tielt-Winge, geboren te Leuven op 24 juli 1972
Patrick Schollaert, Leopoldlaan 39 bus 12, 8300 Knokke-Heist, geboren te Sint-Truiden op 3 juli 1960
Hilde Mellaerts, Boekhoutstraat 46, 3390 Tielt-Winge, geboren te Leuven op 26 oktober 1973
Allen hier aanwezig en die het hen toegekende mandaat verklaren te aanvaarden.
 
Voorzitter van de raad van bestuur en gedelegeerd bestuurder: Wim Mellaerts, Boekhoutstraat 46A, 3390 Tielt-
Winge, geboren te Leuven op 24 juli 1972.
Secretaris: Patrick Schollaert, Leopoldlaan 39 bus 12, 8300 Knokke-Heist, geboren te Sint-Truiden op 3 juli 1960.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

12
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Penningmeester: Hilde Mellaerts, Boekhoutstraat 46, 3390 Tielt-Winge, geboren te Leuven op 26 oktober 1973.
 
Gedaan te Tielt-Winge op 9 februari 2016, in twee exemplaren waarvan er één bewaard wordt op de
maatschappelijke zetel van de vereniging en waarvan het andere wordt neergelegd op de Griffie van de
Rechtbank van Koophandel te Leuven.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

12
/0

2/
20

16
 - 

An
ne

xe
s 

du
 M

on
ite

ur
 b

el
ge

 


