





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : WALT

(afgekort) :

Rechtsvorm : Vereniging zonder winstoogmerk

Zetel : Jorezstraat 19 A

1070

België

Onderwerp akte : Oprichting

Anderlecht

 
De ondergetekenden:
 
Maarten de Paepe, Pastorijstraat 68, 2800 Mechelen
Stefan Vandermeulen, Jorezstraat 19A, 1070 Anderlecht
Geert Aerts, Het Reuken 1, 3020 Veltem
Team SuperWout vzw, Persilstraat 27, 3020 Herent, vertegenwoordigd door Geert Aerts
 
zijn overeengekomen op 29 september 2016 een vereniging zonder winstoogmerk op te richten waarvan de
statuten de volgende zijn:
 
Hoofdstuk I: Naam, zetel, doel en duur
Art. 1.
De vereniging draagt de naam "WALT".
Art. 2.
De zetel van de vereniging is gevestigd in de Jorezstraat 19A, 1070 Anderlecht, gelegen in het gerechtelijk
arrondissement Brussel. De zetel kan binnen het gerechtelijk arrondissement gewijzigd worden bij eenvoudige
beslissing van de Raad Van Bestuur.
Art. 3.
WALT vzw is ontstaan uit een groep vrienden die samen willen werken en bij willen dragen aan maatschappelijke
waardevolle thema’s die het leven of de maatschappij in het algemeen willen verbeteren. Initieel is dit
geïnspireerd door Team SuperWout vzw die het verhaal van Wout Loodts verderdragen.
Dit engagement heeft als bedoeling fondsen te werven t.v.v. organisaties die geldelijke steun nodig hebben en
bijdragen aan een maatschappelijk waardevol thema, d.m.v. initiativen zoals:
de ontwikkeling, al dan niet uitbestede productie en maatschappelijk verantwoorde commercialisering van
dranken en gadgets aan derden en handel, waarvan de opbrengsten volledig zullen worden bestemd voor de
verwezenlijking van haar doel
het organiseren of mede-organiseren, faciliteren en promoten van evenementen die bijdragen tot de
verwezenlijking van haar doel, met inbegrip van winstgevende activiteiten waarvan de netto opbrengsten volledig
zullen worden bestemd voor de verwezenlijking van haar doel;
andere handelsdaden stellen die bijdragen tot de verwezenlijking van haar doel voor zover de opbrengsten
volledig zullen worden bestemd voor de verwezenlijking van haar doel deelnemen aan of participeren in alle
organisaties zonder winstoogmerk die haar doel kunnen helpen realiseren ;
alle rechtshandelingen en daden stellen die nuttig zijn voor de verwezenlijking van haar doel, zoals daar zijn,
maar niet beperkt tot, overeenkomsten sluiten, personeel aanwerven, contracten ondertekenen,
verzekeringspolissen afsluiten, goederen in huur nemen, dit alles zowel in binnen- als in buitenland. 

 *16320861*
Neergelegd
11-10-2016

0664508693

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

alle roerende en onroerende goederen die nuttig zijn voor de verwezenlijking van haar doel, bezitten of verkrijgen
en er alle eigendomsrechten en andere zakelijke rechten op uitoefenen ;
subsidies, financiële en andere middelen die nuttig zijn voor de verwezenlijking van haar doel zoeken en
verwerven, zowel van overheden als van andere instanties of personen ;
aan sponsoring doen en vertegenwoordigers uitzenden in binnen- en buitenland en zelf als vertegenwoordiger
optreden.
Art. 4.
De vereniging wordt opgericht voor onbepaalde tijd.
 
Hoofdstuk II: Leden
Art. 5.
Het aantal leden is onbeperkt, maar minimum drie. De vereniging bestaat uit effectieve leden, ook wel werkende
leden genoemd, en toegetreden leden, ook wel niet-werkende leden genoemd. Samen worden deze de leden, of
lid, genoemd.
Art. 6.
Als lid kan tot de vereniging toetreden, iedere natuurlijke persoon of rechtspersoon die door de Raad Van
Bestuur als dusdanig wordt aanvaard. De kandidatuur van een nieuw lid kan voorgedragen worden door eenieder
lid van de vereniging middels e-mail ter attentie van de voorzitter van de Raad Van Bestuur. De Raad Van
Bestuur zal op de eerstvolgende vergadering beslissen over het al dan niet aanvaarden van het nieuwe lid.
Laatste zal daarna over de beslissing per e-mail worden geïnformeerd en uitgenodigd worden op de
daaropvolgende Algemene Vergadering.
Ieder lid heeft een gelijk stemrecht in de Algemene Vergadering.
De stichters van de vereniging zijn bovenvernoemde eerste leden.
De Raad Van Bestuur houdt op de zetel een register bij van de leden. Dit register vermeldt de naam, voornamen
en woonplaats van de leden of, ingeval het een rechtspersoon betreft, de naam, de rechtsvorm en het adres van
de zetel. Alle beslissingen betreffende de toetreding, uittreding of uitsluiting van leden worden in dat register
ingeschreven binnen acht dagen na deze beslissing.
Alle leden kunnen op de zetel volgende documenten raadplegen:
het register van de leden,
de verslagen van de Algemene Vergadering,
de verslagen van de Raad Van Bestuur,
de verslagen van de personen, al dan niet met een bestuursfunctie, die bij de vereniging of voor rekening ervan
een mandaat bekleden,
alle boekhoudkundige stukken van de vereniging.
Art. 7.
De leden zijn tot geen bijdrage verplicht. Zij kunnen ook nooit persoonlijk aansprakelijk gesteld worden voor de
door de vereniging aangegane verbintenissen. De door de leden verschuldigde jaarlijkse bijdrage mag niet hoger
zijn dan 10 EURO.
Art. 8.
Elk lid kan steeds uit de vereniging treden. De uittreding moet aan de Raad Van Bestuur ter kennis worden
gebracht aan de hand van een aangetekend schrijven of e-mail met ontvangstbevestiging, gericht tot de
voorzitter van de Raad Van Bestuur. Uittredende of uitgesloten leden en hun rechtsopvolgers hebben geen deel
in het vermogen van de vereniging, en kunnen derhalve ook nooit teruggave of vergoeding voor gestorte
bijdragen of gedane inbrengsten vorderen.
 
Hoofdstuk III: Algemene vergadering
Art. 9.
De Algemene Vergadering bestaat uit alle leden. Een lid kan zich op de Algemene Vergadering laten
vertegenwoordigen door een ander lid aan de hand van een schriftelijke volmacht. Een lid kan echter maximaal
één ander lid vertegenwoordigen.
Art. 10.
De Algemene Vergadering komt minstens éénmaal per jaar samen, op uitnodiging van de Raad Van Bestuur.
Indien ten minste één vijfde van de leden schriftelijk hierom verzoekt bij de Raad Van Bestuur, verstuurt deze een
uitnodiging binnen eenentwintig dagen na dit verzoek, waarbij de Algemene Vergadering uiterlijk gehouden wordt
op de veertigste dag na dit verzoek.
Art. 11.
De uitnodiging voor de Algemene Vergadering wordt minstens acht dagen vóór de vergadering verstuurd via e-
mail of per gewone brief op de contactgegevens die het lid daartoe aan de vereniging heeft bezorgd. Deze
vermeldt datum, plaats en agenda.
De agenda wordt vastgelegd door de Raad Van Bestuur, waarbij elk voorstel, ingediend door een lid en niet later
dan zeven dagen voor datum van de Algemene Vergadering, op de agenda wordt gebracht.  
Art. 12.
De Algemene Vergadering is geldig samengesteld wanneer er minstens vijf leden, waarvan minstens vier
bestuurders, aanwezig zijn.
Art. 13.
Op de Algemene Vergadering heeft ieder lid een gelijk stemrecht en worden de beslissingen genomen bij
meerderheid van stemmen van de aanwezige of vertegenwoordigde leden.
Over een statutenwijziging of ontbinding van de vereniging kan de Algemene Vergadering alleen op geldige wijze

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

beslissen wanneer de wijzigingen uitdrukkelijk zijn vermeld in de uitnodiging en wanneer ten minste twee derde
van de leden op de vergadering aanwezig of vertegenwoordigd zijn en de beslissing wordt aangenomen met een
meerderheid van twee derde van de stemmen van de aanwezige of vertegenwoordigde leden.
In het bijzondere geval over een wijziging van het doel van de vereniging kan de Algemene Vergadering alleen
op geldige wijze beslissen wanneer de wijzigingen uitdrukkelijk zijn vermeld in de uitnodiging en wanneer ten
minste twee derde van de leden op de vergadering aanwezig of vertegenwoordigd zijn en de beslissing wordt
aangenomen met een meerderheid van twee derde van de stemmen van de aanwezige of vertegenwoordigde
leden.
Art. 14.
De Raad van Bestuur doet aanbevelingen aan de aanwezige of vertegenwoordigde leden, waarop de Algemene
Vergadering bevoegd is voor de stemming volgens de afspraken vastgelegd in artikel 13, op:
het wijzigen van de statuten;
het benoemen, afzetten en eventueel vervangen van de bestuurders;
het benoemen, afzetten en eventueel vervangen van de commissarissen en het bepalen van hun bezoldiging
indien dit van toepassing is;
de kwijting aan de bestuurders en ook aan de commissarissen indien dit van toepassing is;
het goedkeuren van de begroting en van de rekening
het ontbinden van de vereniging;
het omzetten van de vereniging in een vennootschap met een sociaal oogmerk;
De bestuurders worden door de Algemene Vergadering benoemd voor een periode van drie jaar en kunnen altijd
door deze afgezet worden met onmiddellijke ingang. Bij overlijden, ontslag of afzetting van een bestuurder wordt
over de vervanging beslist op de volgende Algemene Vergadering.
Art.15.
De Algemene Vergadering wordt voorgezeten door de voorzitter of plaatsvervanger. De voorzitter wijst een
secretaris aan onder de aanwezige leden. Deze secretaris stelt een verslag op met daarin de notulen en de
beslissingen van de Algemene Vergadering. Dit verslag wordt ter beschikking van de leden gehouden op de
zetel. Voor derden liggen enkel die beslissingen ter inzage die neergelegd worden in het verenigingsdossier op
de zetel.

 Hoofdstuk IV Raad Van Bestuur
Art. 16.
De vereniging wordt bestuurd door een Raad Van Bestuur van minimum vier leden. Het aantal bestuurders dient
steeds minder te zijn dan het aantal leden. Indien door vrijwillig ontslag, afzetting of door welke reden dan ook,
het aantal bestuurders is teruggevallen tot minder dan vier, dan blijven de bestuurders in functie totdat in hun
vervanging is voorzien.  Een bestuurder kan zich op de Raad Van Bestuur laten vertegenwoordigen door een
andere bestuurder of effectief lid aan de hand van een schriftelijke volmacht. Een bestuurder kan echter
maximaal één andere bestuurder of effectief lid vertegenwoordigen.
Art. 17.
De Raad Van Bestuur komt bijeen telkens het belang van de vereniging dit vereist, met een minimum van
tweemaal per jaar. De Raad Van Bestuur wordt bijeen geroepen door de voorzitter of zijn plaatsvervanger.
Indien ten minste twee van de bestuurders schriftelijk hierom verzoeken bij de voorzitter van de Raad Van
Bestuur, verstuurt deze een uitnodiging binnen eenentwintig dagen na dit verzoek, waarbij de Raad Van Bestuur
uiterlijk gehouden wordt op de veertigste dag na dit verzoek.
Art. 18.
De uitnodiging voor de Raad Van Bestuur wordt minstens acht dagen vóór de vergadering verstuurd via e-mail of
per gewone brief op de contactgegevens die het lid daartoe aan de vereniging heeft bezorgd. Deze termijn kan
evenwel worden verkort indien de voorzitter beslist dat, als gevolg van onvoorziene omstandigheden, en in het
belang van de vereniging, deze verkorte oproepingstermijn vereist is, of indien alle bestuurders met deze
verkorte oproepingstermijn instemmen. Deze uitnodiging vermeldt datum, plaats en agenda.
De agenda wordt vastgelegd door de voorzitter, waarbij elk voorstel, ingediend door een andere bestuurder, op
de agenda wordt gebracht.  Indien alle aanwezigen akkoord gaan met het agenderen van bijkomende punten,
kan dit nog tijdens de Raad Van Bestuur gebeuren en kan hierover tijdens diezelfde vergadering een geldige
beslissing genomen worden.
Art. 19.
De Raad Van Bestuur is geldig samengesteld indien twee derde van de bestuurders aanwezig of
vertegenwoordigd is.
Ingeval op de eerste vergadering minder dan twee derde van de bestuurders aanwezig of vertegenwoordigd is,
kan een tweede vergadering worden bijeengeroepen, die geldig kan beslissen met de meerderheden bedoeld in
artikel 20 ongeacht het aantal aanwezige of vertegenwoordigde bestuurders. De tweede vergadering mag niet
binnen vijftien dagen volgend op de eerste vergadering worden gehouden.
Art. 20.
In de Raad Van Bestuur heeft iedere bestuurder een gelijk stemrecht en worden de beslissingen genomen bij
meerderheid van twee derde van de stemmen van de aanwezige of vertegenwoordigde bestuurders.
Art. 21.
De Raad Van Bestuur leidt de zaken van de vereniging en vertegenwoordigt deze in en buiten rechte. Zij is
bevoegd voor alle aangelegenheden, m.i.v. het stellen van aanbevelingen tot stemming zoals deze vermeld in
artikel 14, dewelke aan de Algemene Vergadering zijn toegewezen.
De Raad Van Bestuur kiest uit zijn leden een voorzitter, een secretaris, een penningmeester, een ondervoorzitter

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

en elke andere functie die voor de goede werking van de vereniging noodzakelijk is. De Raad Van Bestuur
bepaalt de taken en bevoegheden van deze functies.
Het mandaat van bestuurder wordt niet bezoldigd.
De Raad Van Bestuur is bevoegd voor het aannemen van giften en het verwerven van fondsen. Er is geen
machtiging door de minister van Justitie of zijn vertegenwoordiger vereist voor wat betreft a) handgiften, b) giften
onder de levenden waarvan de waarde lager is dan 100.000 Euro en c) giften bij testament waarvan de waarde
lager is dan 100.000 Euro.
De Raad Van Bestuur kan delen van zijn bevoegdheid of verantwoordelijkheid overdragen aan één of meerdere
van de bestuurders. Deze delegatie wordt opgenomen in het verslag van de Raad Van Bestuur.
Tegenover de leden en derden wordt de vereniging rechtsgeldig vertegenwoordigd door de gezamenlijke
handtekening of het schriftelijk akkoord van twee bestuurders boven het bedrag vast te stellen door de Raad Van
Bestuur. Beneden dit bedrag volstaat de handtekening of het akkoord van één bestuurder.
Art. 22.
De vergadering van de Raad Van Bestuur wordt voorgezeten door de voorzitter of zijn plaatsvervanger. Ingeval
de secretaris afwezig is, wijst de voorzitter een plaatsvervangende secretaris aan. Deze secretaris stelt een
verslag op met daarin de notulen en de beslissingen van de Raad Van Bestuur. Dit verslag wordt ter beschikking
van de leden gehouden op de zetel. Voor derden liggen enkel die beslissingen ter inzage die neergelegd worden
in het verenigingsdossier op de zetel.
Art. 23.
De bestuurders, noch de personen die met het dagelijks bestuur zijn belast, hebben geen enkele persoonlijke
verplichting inzake de verbintenissen die de vereniging aangaat, noch kunnen hoofdelijk aansprakelijk worden
gesteld. De vereniging is aansprakelijk voor de fouten die kunnen worden toegerekend aan haar aangestelden of
aan de organen waardoor zij handelt.
Art. 24.
Iedere bestuurder kan steeds ontslag nemen als bestuurder. Dit ontslag moet aan de Raad Van Bestuur ter
kennis worden gebracht aan de hand van een aangetekend schrijven of e-mail met ontvangstbevestiging, gericht
aan één van de overige leden van de Raad Van Bestuur.
 
Hoofdstuk V Begrotingen en rekeningen
Art. 25.
Elk jaar en ten laatste binnen zes maanden na afsluitingsdatum van het boekjaar, stelt de Raad Van Bestuur de
rekeningen en begroting op van respectievelijk het afgelopen en komend boekjaar, lopend vanaf 1 juli tot en met
30 juni. Deze worden ter goedkeuring aan de Algemene Vergadering voorgelegd.
Op de eerstvolgende vergadering van de Raad van Bestuur in het nieuwe boekjaar, maar niet later dan 1 oktober
van het lopende boekjaar, stelt de Raad van Bestuur vast naar welke bovenvernoemde organisaties de netto-
opbrengsten van hun activiteiten uit dat boekjaar zullen worden geschonken. Tevens wordt vastgelegd wat de
 benodigde werkingskosten zullen zijn voor datzelfde boekjaar die beschikbaar dienen worden gehouden in een
reservefonds. De vereniging houdt zich er aan om de verwachte werkingskosten met redelijkheid af te toetsen
aan de noodzaak voor de verwezenlijking van haar doel en ter ondersteuning van de geplande activiteiten.
Zowel de geselecteerde organisaties, de reeds geplande activiteiten alsook een overzicht van de verwachte
werkingskosten in het reservefonds,  worden ter goedkeuring aan de daaropvolgende Algemene Vergadering
voorgelegd.
 
Hoofdstuk VI Ontbinding en vereffening
Art. 26.
Bij ontbinding van de vereniging wijst de Algemene Vergadering, of bij gebreke daarvan de rechtbank, één of
meer vereffenaars aan. Zij bepaalt hun bevoegdheid en de vereffeningsvoorwaarden. De activa zullen, na
aanzuivering van de passiva, worden overgedragen aan één of meer verenigingen zonder winstoogmerk dewelke
vastgelegd worden in het verslag van de Raad Van Bestuur.
 
Hoofdstuk VII Diversen en overgangsbepaling
Art. 27.
Voor alles waarin hier niet uitdrukkelijk is voorzien, blijven de Wet van 27 juni 1921, zoals gewijzigd door de Wet
van 2 mei 2002 en latere wetswijzigingen en de gebruiken inzake de verenigingen van toepassing.
Art. 28.
Het eerste boekjaar loopt vanaf de datum van oprichting, zijnde 29 september 2016 tot en met 30 juni 2017.
 
Aldus goedgekeurd door de Buitengewone Algemene Vergadering te Brussel, 29 september 2016, in
5 exemplaren waarvan er één bewaard wordt op de zetel van de vereniging en waarvan één wordt neergelegd op
de Griffie van de Rechtbank van Koophandel te Brussel. 
 
Getekend:
Maarten de Paepe, Pastorijstraat 68, 2800 Mechelen, stichter en lid
Stefan Vandermeulen, Jorezstraat 19A, 1070 Anderlecht, stichter en lid
Geert Aerts, Het Reuken 1, 3020 Veltem, stichter en lid
Team SuperWout vzw, Persilstraat 27, 3020 Herent, stichter en lid
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/1

0/
20

16
 - 

An
ne

xe
s 

du
 M

on
ite

ur
 b

el
ge

 


