





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : BeCode

(afgekort) :

Rechtsvorm : Vereniging zonder winstoogmerk

Zetel : Hundelgemsesteenweg 1340

9820

België

Onderwerp akte : Oprichting

Merelbeke (Munte)

 
                                                                     BeCode                                                                    
vereniging zonder winstoogmerk
Hundelgemsesteenweg 1340, 9820 Merelbeke
rechtbank van koophandel Gent
(hierna de “Vereniging”)
 
 
OPRICHTINGSAKTE
 
 
Op 16 oktober 2016, de ondergetekenden, stichters van de Vereniging,
 
Laurent HUBLET, Rue Geleytsbeek 96, 1180 Bruxelles;
Rodolphe VERHAEGEN, Rue du Moulin 15, 1330 Rixensart;
Karen BOERS, Hundelgemsesteenweg 1340, 9820 Merelbeke;
Sarah UNGER, Rue Geleytsbeek 96, 1180 Bruxelles;
Stephania TER HARK, Rue du Moulin 15, 1330 Rixensart; en
Dirk PEUSENS, Hundelgemsesteenweg 1340, 9820 Merelbeke.
 
Hierna gezamenlijk aangeduid als de “Stichtende Leden” en individueel als een “Stichtend Lid”, hebben
besloten een vereniging zonder winstoogmerk naar Belgisch recht (“VZW”) op te richten overeenkomstig de Wet
van 27 juni 1921 betreffende de verenigingen zonder winstoogmerk, de internationale verenigingen zonder
winstoogmerk en de stichtingen, zoals gewijzigd (hierna de “Wet van 27 juni 1921”)
 
STATUTEN
 
TITEL I. - Naam, Zetel, Doelstelling, Duur
Artikel 1. Naam.
De Vereniging draagt de naam: BeCode.
Art. 2. Maatschappelijke zetel.
De Vereniging heeft haar maatschappelijke zetel te Hundelgemsesteenweg 1340, 9820 Merelbeke, gelegen in
het gerechtelijk arrondissement Gent. De raad van bestuur van de Vereniging (“Raad van Bestuur”) heeft de
bevoegdheid om de zetel te verplaatsen naar iedere plaats binnen het Vlaams Gewest en de nodige
openbaarmakingsvereisten te vervullen.
Art. 3. Doelstelling.

 *16321653*
Neergelegd
19-10-2016

0664802168

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De Vereniging heeft tot doel getalenteerde en gemotiveerde jongeren uit minderbegoede milieus van gratis
opleiding tot developer te voorzien, met het oog op het verwerven van een duurzame job. De focus ligt daarbij
vooral op jongeren uit armere wijken, die hun schoolopleiding niet hebben afgewerkt, langdurig werkloos zijn
en/of vluchtelingen – die echter wel een uitzonderlijke motivatie aan de dag leggen en via dergelijke opleiding en
bijhorend job potentieel opnieuw op een duurzame manier in onze maatschappij geïntegreerd kunnen worden.
 
De Vereniging zal daartoe een sterk online en real-life netwerk uitbouwen met projecten, programma’s en
instelling en zowel de sociale economie en de educatieve gemeenschap als met de startup gemeenschap en een
groot aantal KMOs en grote bedrijven met interesse in het aanwerven van dergelijke “digitale” profielen.
De Vereniging zal daartoe – al dan niet in partnerschap met derde partijen – een methodologie ontwikkelen die
de studenten onderlegt in de vereiste skills, zelfstandig aan projecten leert werken en vlot in
samenwerkingsverband tot resultaten leert komen, en dit steeds afgestemd op de noden van de professionele
markt.
 
De Vereniging kan eveneens samenwerken met andere vennootschappen, organisaties of verenigingen, al dan
niet met rechtspersoonlijkheid.
 
Om de hierboven vermelde doelstellingen te verwezenlijken, kan de Vereniging elk initiatief nemen dat
rechtstreeks of onrechtstreeks met één van de daar vermelde doelstellingen te maken heeft en/of deze kan
bevorderen. De Vereniging kan, in ondergeschikte orde, daden van koophandel stellen in zoverre deze
overeenkomen en ondergeschikt zijn aan het doel omschreven in de voorgaande paragraaf, en in zoverre de
eventuele winst die uit deze activiteiten zou voortvloeien integraal besteed wordt aan de verwezenlijking van het
doel beschreven in de voorgaande paragraaf.
 
Met het oog op de verwezenlijking van haar doel kan de Vereniging, binnen de wettelijke beperkingen en mits
naleving van de wettelijke voorwaarden, eigenares worden van roerende en / of onroerende goederen en titularis
zijn van enig ander zakelijk zekerheids- of genotsrecht op enig roerend of onroerend goed.
 
Tot het doel van de Vereniging behoort eveneens het rationeel beheer en bestuur en de instandhouding van de
goederen die eigendom zijn van de Vereniging.
Art. 4. Duur.
De Vereniging is opgericht voor onbepaalde duur. Zij kan te allen tijde ontbonden worden.
 
TITEL II. - Leden
Art. 5. Aantal leden.
Het aantal effectieve leden is onbeperkt, maar mag nooit minder dan drie bedragen.
Art. 6. Toetredingsvoorwaarden.                                     
§ 1.   De Vereniging bestaat uit effectieve en toegetreden leden (“Leden”);
§ 2.   Als toegetreden Lid kan tot de Vereniging toetreden, ieder natuurlijke persoon of rechtspersoon, mits het
betalen van de lidmaatschapsbijdrage bepaald in artikel 8 (“Toegetreden Lid”);
§ 3.   Als effectief lid kan tot de Vereniging toetreden, ieder natuurlijke persoon of rechtspersoon, mits het betalen
van de lidmaatschapsbijdrage bepaald in artikel 8 en verder volgens de bepalingen van artikel 7 (“Effectief Lid”).
Art. 7. Aanneming van een nieuw Effectief Lid.
§ 1.   De hogervermelde stichters zijn de eerste Effectieve Leden;
§ 2.   Kandidaatstelling gebeurt schriftelijk en op voordracht van twee of meer Effectieve Leden;
§ 3.   Kandidaat- Effectieve Leden dienen zonder voorbehoud de statuten, de reglementen van de Vereniging en
de eerdere beslissingen van haar organen te onderschrijven;
§ 4.   Nieuwe Effectieve Leden worden aanvaard bij besluit van de Raad van Bestuur. De Raad van Bestuur
beslist autonoom over elk verzoek tot lidmaatschap.
Art. 8. Lidmaatschapsbijdrage.
§ 1.   Zowel Effectieve als ook Toegetreden Leden betalen een jaarlijkse bijdrage;
§ 2.   Het bedrag van de jaarlijkse bijdrage wordt ieder jaar bepaald door de algemene vergadering van de
Vereniging (“Algemene Vergadering”), op voorstel van de Raad van Bestuur;
§ 3.   De jaarlijkse bijdrage mag het bedrag van 10.000,00 euro per jaar niet overschrijden;
§ 4.   De Raad van Bestuur maant de leden aan te betalen binnen de door de Raad van Bestuur bepaalde
termijn. Een lid dat de jaarlijkse bijdrage niet heeft betaald na het overschrijden van deze termijn, wordt
automatisch beschouwd als ontslagnemend.
 
TITEL III. - De Algemene Vergadering
Art. 9. Samenstelling.
§ 1.   De Algemene Vergadering is samengesteld uit Effectieve Leden. De Toegetreden Leden maken geen deel
uit van de Algemene Vergadering;
§ 2.   De Algemene Vergadering wordt voorgezeten door de voorzitter van de Raad van Bestuur, bij diens
afwezigheid door de ondervoorzitter of indien de ondervoorzitter ook afwezig is door de oudste van de aanwezige
bestuurders.
Art. 10. Ontslag en uitsluiting van een lid van de Algemene Vergadering.
§ 1.   Elk lid kan de Vereniging verlaten. Dit ontslag dient bij aangetekend schrijven medegedeeld te worden aan
de voorzitter van de Raad van Bestuur, of bij afgifte met afgiftebewijs;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

§ 2.   De uitsluiting van een lid wordt beslist door de Algemene Vergadering, nadat het lid door de Raad van
Bestuur gehoord werd;
§ 3.   Het lidmaatschap neemt van rechtswege een einde bij overlijden, failliet- of onbekwaamverklaring of onder
voorlopige bewindstelling;
§ 4.   Een Effectief Lid dat driemaal afwezig is op de Algemene Vergadering zonder zich te verontschuldigen,
wordt beschouwd als ontslagnemend;
§ 5.   Uittredende of uitgesloten leden en de rechtverkrijgenden van overleden leden hebben generlei aanspraak
op het vermogen van de Vereniging en kunnen nooit teruggave of vergoeding van gestorte bijdragen, van
aanbrengsten of van andere prestaties vorderen.
Art. 11. Bevoegdheden.
De Algemene Vergadering bezit de macht en de bevoegdheden die haar uitdrukkelijk toebedeeld worden door de
wet of de huidige statuten:
het wijzigen van de statuten;
het benoemen en afzetten van leden van de Raad van Bestuur;
het benoemen en afzetten van de commissarissen en het bepalen van hun bezoldiging ingeval een bezoldiging
wordt toegekend;
het verlenen van kwijting aan de bestuurders en de commissarissen;
het bepalen van de jaarlijkse lidmaatschapsbijdrage;
het goedkeuren van de begroting en de rekening;
het ontbinden van de Vereniging;
het uitsluiten van een lid;
het omzetten van de Vereniging in een vennootschap met sociaal oogmerk;
alle gevallen waarin de statuten dat vereisen.
Art. 12. Wijze van bijeenroepen.
§ 1.   De Algemene Vergadering komt minstens eenmaal per jaar samen op initiatief van de Raad van Bestuur,
door middel van brief, fax of mail, gericht aan elk lid en ondertekend door de voorzitter van de Raad van Bestuur,
handelend in naam van de Raad van Bestuur. In elk geval dient deze plaats te hebben binnen de zes maanden
na het afsluiten van het boekjaar;
§ 2.   Buitengewone algemene vergaderingen (“Buitengewone Algemene Vergadering”) worden gehouden op
initiatief van de Raad van Bestuur of wanneer tenminste één vijfde van de leden daarom verzoekt;
§ 3.   Ieder voorstel van een agendapunt gedragen door tenminste één twintigste van de leden, dient op de
agenda te komen staan;
§ 4.   De uitnodigingen, voor zowel de gewone als voor de Buitengewone Algemene Vergadering, worden
minstens 8 dagen op voorhand verstuurd. Deze uitnodiging vermeldt dag, uur en plaats van de vergadering,
alsook de agenda.
Art. 13. Wijze van beslissen.
§ 1.   leder Effectief Lid heeft één stem in de Algemene Vergadering;
§ 2.   Ieder Effectief Lid van de Vereniging mag zich laten vertegenwoordigen op de Algemene Vergadering door
een volmachtdrager, voorzien van een geschreven machtiging, voor zover de gevolmachtigde zelf lid is van de
Vereniging. Een gevolmachtigde kan slechts één lid van de Vereniging vertegenwoordigen;
§ 3.   De Algemene Vergadering kan enkel geldig besluiten nemen omtrent aangelegenheden die uitdrukkelijk op
de agenda staan;
§ 4.   In gewone gevallen kan de Algemene Vergadering geldig besluiten nemen met een eenvoudige
meerderheid van de stemmen van de aanwezige of vertegenwoordigde leden. Besluiten in verband met een
statutenwijziging, uitsluiting van leden of vrijwillige ontbinding, kunnen slechts genomen worden mits de
voorwaarden, bepaald in de Wet van 27 juni 1921, in acht genomen worden. Bij gelijkheid van stemmen, is de
stem van de voorzitter van de vergadering beslissend.
Art. 14. Bekendmaking van de beslissingen.
§1.    Van elke Algemene Vergadering wordt een verslag opgemaakt en opgenomen in een register, ondertekend
door de voorzitter van de vergadering en de secretaris;
§ 2.   Het verslag wordt aan alle leden bezorgd, uiterlijk tegen de bijeenroeping van de volgende Algemene
Vergadering;
§ 3.   Belanghebbende derden hebben inzagerecht in de beslissingen van de Algemene Vergadering op het
zeteladres, na een vooraf te maken afspraak.
 
TITEL IV. - De Raad van Bestuur
Art. 15. Samenstelling.
§ 1.   De Vereniging wordt bestuurd door een Raad van Bestuur, samengesteld uit ten minste drie leden. Echter
dient het aantal bestuurders in elk geval steeds lager zijn dan het aantal personen dat Effectief Lid is van de
Vereniging. Wanneer de Vereniging slechts het wettelijk bepaald minimum van drie Effectieve Leden heeft, mag
de Raad van Bestuur slechts uit twee bestuurders bestaan. De dag waarop een vierde Effectief Lid wordt
aanvaard, zal een Buitengewone Algemene Vergadering overgaan tot het benoemen van een derde bestuurder;
§ 2.   De bestuurders worden benoemd voor termijn van drie jaar en zijn herkiesbaar;
§ 3.   De bestuurders worden door de Algemene Vergadering aangeduid bij de stichting van de Vereniging en
verder op de eerste Algemene Vergadering volgend op het einde van het mandaat van 3 jaar;
§ 4.   De bestuurders oefenen hun mandaat onbezoldigd uit;
§ 5.   De Raad van Bestuur kan besluiten experts in de Raad van Bestuur op te nemen als consulent. Zij hebben
evenwel geen stemrecht in de Raad van Bestuur.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

§ 6.   De bestuurders verkiezen uit de leden van de Raad van Bestuur een voorzitter, één of meerdere
ondervoorzitters, een secretaris en een penningmeester. Iedere functie is verenigbaar met een andere functie in
de Raad van Bestuur;
§ 7.   Ingeval van afwezigheid van de voorzitter van de Raad van Bestuur, worden zijn functies waargenomen
door de ondervoorzitter of door de oudste bestuurder indien de ondervoorzitter eveneens afwezig is.
Art. 16. Ontslag en uitsluiting van een bestuurder.
§ 1.   Een bestuurder kan ontslag nemen door een schrijven gericht aan de voorzitter van de Raad van Bestuur,
en dit op de zetel van de Vereniging;
§ 2.   Benoeming en afzetting van een bestuurder gebeurt door beslissing van de Algemene Vergadering, die
zich in zulk geval uitspreekt met gewone meerderheid van stemmen van de aanwezige of vertegenwoordigde
leden;
§ 3.   Zo door vrijwillig ontslag, of afzetting, het aantal bestuurders is teruggevallen tot onder het wettelijk
minimum, dan blijven de bestuurders in functie totdat rechtsgeldig in hun vervanging is voorzien.
Art. 17. Bevoegdheden.
§ 1.   De bevoegdheden van de Raad van Bestuur zijn:
1. het dagelijks beleid van de Vereniging;
2. het voorbereiden en uitvoeren van de beslissingen van de Algemene Vergadering;
3. het bijeenroepen van de Algemene Vergadering;
4. alle bevoegdheden die niet door de wet of door de statuten zijn toegewezen aan de Algemene Vergadering.
§ 2.   De Raad van Bestuur bestuurt, vertegenwoordigt en verbindt geldig de Vereniging, zonder bijkomende
machtiging van de Algemene Vergadering, in alle gerechtelijke en buitengerechtelijke handelingen. Hij treedt op,
als eiser of verweerder, in alle rechtsgedingen, en beslist over het al dan niet aanwenden van rechtsmiddelen. Hij
is bevoegd voor alle handelingen, zonder uitzondering, van bestuur en van beschikking, met inbegrip van het
vervreemden, zelfs om niet, van roerende of onroerende goederen en van het hypothekeren, van het lenen en
uitlenen, voor om het even welke termijn, van alle handels- en bankverrichtingen, van het opheffen van
hypotheken;
§ 3.   De Raad van Bestuur kan zijn bevoegdheid gedeeltelijk overdragen aan één of meer bestuurders en
bepaalt welke verantwoordelijkheden gedelegeerd worden aan de bestuurder(s), in het bijzonder wat betreft het
dagelijks bestuur van de Vereniging en het gebruik van de maatschappelijke handtekening aan dit bestuur
verbonden. Deze delegatie is op ieder ogenblik herroepbaar. Ten minste de algemeen directeur heeft het recht
de Raad van Bestuur en de Algemene Vergadering bij te wonen met, indien hijzelf geen bestuurder of lid is, een
raadgevende stem;
§ 4.   Om tegenover derden de Vereniging te vertegenwoordigen en te verbinden, is nodig en volstaan de
gezamenlijke handtekeningen van twee bestuurders, behoudens wanneer de raad één afgevaardigde-bestuurder
wiens bevoegdheid hij vaststelt, daartoe heeft aangesteld;
§ 5.   De Raad van Bestuur vaardigt alle huishoudelijke reglementen uit die hij nodig oordeelt.
 
Art. 18. Wijze van bijeenroepen.
§ 1.   De Raad van Bestuur komt minstens drie maal per jaar samen;
§ 2.   De oproeping gebeurt door de voorzitter van de Raad van Bestuur of door twee bestuurders;
§ 3.   De oproeping met de agenda wordt aan alle bestuurders gericht per elektronische post, fax of gewone post
ten laatste zeven kalenderdagen voor de datum van de vergadering. Aan de agenda kunnen punten bijgevoegd
worden indien de meerderheid van de aanwezige bestuurders ermee akkoord gaat.
Art. 19. Wijze van beslissen.
§ 1.   De Raad van Bestuur beraadslaagt en beslist als een college. De meerderheid der bestuurders moet
aanwezig zijn om geldig te kunnen vergaderen, zodat beslissingen voldoende representatief zijn;
§ 2.   Iedere bestuurder heeft één stem in de Raad van Bestuur;
§ 3    Een bestuurder mag zich door een andere bestuurder laten vertegenwoordigen. Een bestuurder mag echter
niet over meer dan één volmacht beschikken;
§ 4.   De beslissingen worden genomen bij gewone meerderheid van stemmen van de aanwezige of
vertegenwoordigde bestuurders in zoverre de helft van de bestuurders aanwezig of vertegenwoordigd zijn.
Wanneer de helft der bestuurders op een vergadering van de Raad van Bestuur niet aanwezig of
vertegenwoordigd is, kan bij een tweede oproeping rechtsgeldig vergaderd worden, ongeacht het aantal
aanwezige of vertegenwoordigde bestuurders. Bij staking van stemmen is de stem van de voorzitter van de Raad
van Bestuur of van zijn vervanger doorslaggevend;
§ 5.   In uitzonderlijke gevallen, wanneer de dringende noodzakelijkheid en het belang van de Vereniging dit
vereisen, kunnen de besluiten van de Raad van Bestuur worden genomen bij eenparig schriftelijk akkoord van de
bestuurders. Daartoe is vereist dat er vooraf een unaniem akkoord is onder de bestuurders om tot een
schriftelijke besluitvorming over te gaan. Schriftelijke besluitvorming veronderstelt in elk geval dat er een
beraadslaging plaatsvond per e-mail, video- of telefoonconferentie;
§ 6.   De notulen worden gehouden in een daartoe bestemd register. De notulen, evenals uittreksels of
afschriften, worden ondertekend door de voorzitter van de Raad van Bestuur en de secretaris van de Vereniging
en worden aan de bestuurders bezorgd, uiterlijk tegen het bijeenroepen van de volgende vergadering.
 
TITEL V. - Dagelijks bestuur
Art. 20. Dagelijks bestuur
§ 1.   Het dagelijks bestuur van de Vereniging op intern vlak alsook de externe vertegenwoordiging wat betreft
dagelijks bestuur kan door de Raad van Bestuur worden opgedragen aan één of meer personen. Indien van deze

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

mogelijkheid gebruik gemaakt wordt, moet worden gespecificeerd of deze personen alleen of gezamenlijk of als
college kunnen handelen en dit zowel wat het intern dagelijks bestuur als de externe vertegenwoordigingsmacht
voor dat dagelijks bestuur betreft;
§ 2.   Tot daden van dagelijks bestuur worden gerekend alle handelingen die dag aan dag moeten worden
verricht om de normale gang van zaken van de Vereniging te verzekeren en die, hetzij wegens hun minder
belang, hetzij wegens de noodzakelijkheid een onverwijlde beslissing te nemen, het optreden van de Raad van
Bestuur niet vereisen of niet wenselijk maken;
§ 3.   De benoeming van de personen belast met het dagelijks bestuur en hun ambtsbeëindiging wordt openbaar
gemaakt door neerlegging in het verenigingsdossier ter griffie van de rechtbank van koophandel, en van een
uittreksel daarvan bestemd om in de bijlagen bij het Belgisch Staatsblad te worden bekendgemaakt. Uit die
stukken moet in ieder geval blijken of de personen die de Vereniging vertegenwoordigen, de Vereniging ieder
afzonderlijk, gezamenlijk, dan wel als college verbinden alsook de omvang van hun bevoegdheden.
Art. 21. Comités
De Raad van Bestuur kan in haar schoot bijzondere comités oprichten en aan deze comités al dan niet bepaalde
van haar taken delegeren. De Raad van Bestuur zal tevens de werking, beraadslaging en besluitvorming van
deze comités organiseren.
 
TITEL VI. - Begroting en rekening
Art. 22. Begroting en rekening
§ 1.   De Raad van Bestuur legt elk jaar, en dit in de loop van het eerste trimester, aan de jaarlijkse Algemene
Vergadering, de rekening van het afgelopen jaar en de begroting van het lopende jaar voor;
§ 2.   Vervolgens wordt bij afzonderlijke stemming aan de bestuurders kwijting verleend;
§ 3.   Het boekjaar van de Vereniging loopt van 1 januari tot 31 december;
§ 4.   Bij afwijking loopt het eerste boekjaar van oprichtingsdatum tot 31 december 2016.
 
TITEL VII. - Controle
Art. 23. Controle
§ 1.   Zolang de Vereniging, voor haar laatste afgesloten boekjaar, de drempels vermeld in artikel 17, § 5 van de
Wet van 27 juni 1921 niet bereikt, is de Vereniging niet verplicht een commissaris te benoemen. Indien de
Vereniging die drempels bereikt, wordt de controle van de financiële toestand, van de jaarlijkse rekeningen en
van de regelmatigheid van de verrichtingen die erin moeten voorkomen, toevertrouwd aan een commissaris
benoemd onder de leden van het Instituut voor Bedrijfsrevisoren door de Algemene Vergadering. De commissaris
wordt benoemd voor een hernieuwbare periode van 3 jaar;
§ 2.   De leden hebben geen recht van onderzoek of van individuele controle indien een commissaris belast wordt
met de controle van de rekeningen.
 
TITEL VIII. - Reglement van inwendige orde
 
Art. 24. Reglement van inwendige orde
De Raad van Bestuur kan bij eenvoudige meerderheid een reglement van inwendige orde aannemen, wijzigen of
afschaffen. Het reglement van inwendige orde dient als aanvulling op de statuten aanzien te worden
 
TITEL IX. - Ontbinding en vereffening
Art. 25. Ontbinding van de Vereniging
§ 1.   In het geval van een vrijwillige ontbinding van de Vereniging, zal de Algemene Vergadering een vereffenaar
aanduiden, zijn machten bepalen, alsook de voorwaarden van de vereffening. Tot de vrijwillige ontbinding mag
alleen besloten worden mits goedkeuring van tenminste vier vijfden van de aanwezige of vertegenwoordigde
Effectieve Leden (met inachtneming van het bepaalde bij artikel 13 van de statuten), en voor zover twee derden
van de Effectieve Leden op de Algemene Vergadering aanwezig dan wel vertegenwoordigd zijn. Indien twee
derden van de leden niet aanwezig of vertegenwoordigd is op deze Algemene Vergadering, kan een tweede
algemene vergadering binnen de veertien dagen worden bijeengeroepen die in elk geval geldig kan besluiten
omtrent de ontbinding en vereffening, ongeacht het aantal aanwezige of vertegenwoordigde Effectieve Leden,
mits inachtneming van voornoemde bijzondere meerderheid;
§ 2.   In geval van vrijwillige of gerechtelijke ontbinding en vereffening, beslist de Algemene Vergadering op
voorstel van de Raad van Bestuur over de bestemming van het vermogen van de Vereniging, na aanzuivering
van de passiva, dat moet worden toegekend aan een andere vereniging zonder winstoogmerk met een
gelijkaardig of verwant doel;
§ 3.   Die beslissing alsmede de naam, het beroep en het adres van de vereffenaar zullen in de bijlagen van het
Belgisch Staatsblad bekend worden gemaakt;
§ 4.   Met ingang van de beslissing tot ontbinding vermelden alle akten, facturen, mededelingen, publicaties,
brieven en andere documenten die van de Vereniging uitgaan, de benaming van de Vereniging, onmiddellijk
voorafgegaan of gevolgd door de woorden “vereniging zonder winstoogmerk in vereffening” of “VZW in
vereffening“.
TITEL X. - Slotbepaling
Art. 26. Slotbepaling
Voor alles wat door deze statuten niet uitdrukkelijk is geregeld, gelden de bepalingen van de Wet van 27 juni
1921.
OVERGANGSBEPALINGEN

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Bijzondere Algemene Vergadering
Na de statuten van de Vereniging opgesteld te hebben, hebben de Stichtende Leden een bijzondere algemene
vergadering (“Bijzondere Algemene Vergadering”) gehouden en hebben zij de volgende besluiten unaniem
goedgekeurd:
1.            Eerste boekjaar
De Bijzondere Algemene Vergadering heeft besloten dat het eerste boekjaar vandaag zal aanvangen en zal
eindigen op 31 december 2016.
2.            Benoeming van de eerste leden van de Raad van Bestuur
De Bijzondere Algemene Vergadering besluit unaniem dat de volgende personen als bestuurders worden
benoemd voor een duur van drie jaar:
Karen Boers, voornoemd;
Rodolphe Verhaegen, voornoemd;
Stephania ter Hark, voornoemd; en
Dirk Peusens, voornoemd;
die hun opdracht hebben aanvaard.
Raad van Bestuur
Na de bijzondere Algemene Vergadering hebben de voormelde bestuurders een vergadering van de Raad van
Bestuur gehouden.
Deze Raad van Bestuur heeft met unanimiteit:
(i)            Rodolphe Verhaegen, voornoemd, tot voorzitter van de Raad van Bestuur en penningmeester van de
Vereniging benoemd; en
(ii)           Karen Boers, voornoemd, tot ondervoorzitter van de Raad van Bestuur en secretaris van de Vereniging
benoemd.
(iii)          Karen Boers, voornoemd, tot dagelijks bestuurder benoemd.
Bevoegdheden dagelijks bestuurder – omvang en vertegenwoordigingsbevoegdheid:
De dagelijks bestuurder wordt in de hierna bepaalde mate met het dagelijks bestuur van de vereniging belast.
Voor alle administratieve verplichtingen heeft de dagelijks bestuurder afzonderlijke en onbeperkte volmachten.
Voor het ondertekenen van documenten die financiële verbintenissen inhouden heeft de dagelijks bestuurder een
afzonderlijke volmacht tot een bedrag van 10.000 Euro (excl. BTW). Boven dit bedrag dienen de dagelijks
bestuurder en voorzitter gezamenlijk te tekenen. Bovendien vereisen de financiële verplichtingen boven de
67.000 Euro (excl. BTW) een voorafgaandelijke goedkeuring van de Raad van Bestuur.
Voor financiële verrichtingen heeft de dagelijks bestuurder een afzonderlijke volmacht tot een bedrag van 50.000
Euro (excl. BTW). Boven dat bedrag dient de dagelijks bestuurder samen met de voorzitter te tekenen. Bij
afwezigheid van één van beiden van meer dan 14 dagen, moet de penningmeester mee tekenen.
Benevens de bevoegdheden die hem in de statuten worden verleend, verzorgt de dagelijks bestuurder de
lopende zaken en de dagelijkse briefwisseling, tekent zij namens de vereniging alle kwitanties en
ontvangstbewijzen en is zij in haar hoedanigheid van operationeel directeur verantwoordelijk voor het
personeelsbeleid.
Wanneer het voorwerp van de overeenkomst, rechtshandeling of vertegenwoordiging of van het geding waarin de
vereniging als partij is betrokken, of het bedrag waartoe de vereniging anderzijds wordt verbonden of kan worden
verbonden, onder de normale werking en begroting van de vereniging te brengen valt, is de dagelijks bestuurder
daarnaast bevoegd om alle overeenkomsten te sluiten die de vereniging verbinden, kan hij haar geldig alléén ten
overstaan van derden vertegenwoordigen in alle gerechtelijke en buitengerechtelijke handelingen en kan hij
alléén optreden in alle rechtsgedingen tegen of door de vereniging gevoerd.
Zij is tevens bevoegd de beslissingen van de Raad van Bestuur uit te voeren.
De bevoegdheden van de dagelijks bestuurder worden nader vastgesteld door de Raad van Bestuur.
 
Gedaan te Merelbeke, op datum van 16 oktober 2016, in zoveel exemplaren als er Stichtende Leden zijn.
 
Volgen de handtekeningen van de Stichtende leden.
 
Laurent Hublet                                                          Sarah Unger
 
Rodolphe Verhaegen                                                Stephania ter Hark
 
Karen Boers                                                                Dirk PeusensB

ijla
ge

n 
bi

j h
et

 B
el

gi
sc

h 
St

aa
ts

bl
ad

 - 
24

/1
0/

20
16

 - 
An

ne
xe

s 
du

 M
on

ite
ur

 b
el

ge
 


