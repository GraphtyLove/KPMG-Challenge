





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Round Table 55 Diest

(afgekort) : RT55 Diest

Rechtsvorm : Vereniging zonder winstoogmerk

Zetel : Zelemsebaan 43 A

3560

België

Onderwerp akte : Oprichting

Lummen (Meldert (Limburg))

OPRICHTING.
Heden de 1ste april 2016
 
ZIJN SAMENGEKOMEN:
1. De heer Janssens Bart, wonende te Engsbergseweg 153, 3980 Engsbergen (Tessenderlo).
2. De heer Gielen Frank, wonende te Steyneveld 15, 3293 Kaggevinne (Diest).
3. De heer Bussé Steve, wonende te Turnhoutsebaan 83, 3294 Molenstede (Diest), met nationaal nummer NN
780415-285-58
4. De heer Camp Johan, wonende te Zelemsebaan 43A, 3560 Meldert (Lummen), met nationaal nummer NN
800325-301-68
5.  De heer Put Jan, wonende te Tiensestraat 96B, 3271 Scherpenheuvel-Zichem.
6. De heer Van Aeken Davy, wonende te Langestraat 44, 3290 Diest.
7. De heer Van den Bossche Chris, wonende te Diestsebaan 90, 3290 Schaffen (Diest).
8. De heer Bruggeman Mathieu, wonende te Sprinkhaanstraat 37, 3271 Averbode (Scherpenheuvel-Zichem).
 
 
De comparanten hier aanwezig verklaren te zijn overeengekomen om over te gaan tot de oprichting van een
vereniging zonder winstoogmerk, die zij verklaren op te richten overeenkomstig de wet van 27 juni 1921,
gewijzigd door de wet van 2 mei 2002, met volgende statuten.
 
TITEL I. Benaming – Zetel – Doel – Duur.
Artikel l.
De vereniging wordt opgericht onder de naam “Round Table 55 Diest”, ook genoemd “Ronde Tafel 55 Diest”,
“Ronde Tafel Diest 55”, “Ronde Tafel 55”, “RT55 Diest” of kortweg “RT55”.
 
Artikel 2.
De zetel is gevestigd te 3560 Meldert (Lummen) – Zelemsebaan 43A.
De vereniging ressorteert aldus onder het gerechtelijk arrondissement Antwerpen, afdeling Hasselt.
Hij kan worden overgebracht naar elke andere plaats van dit arrondissement bij beslissing door de algemene
vergadering met een bijzondere meerderheid conform art. 27 van deze statuten.
 
Artikel 3.
 
De vereniging heeft tot doel:
1.         De vriendschap onder jonge mannen in het kader van hun beroeps- en sociale bezigheden bevorderen.
2.         Activiteit en verantwoordelijkheidszin aanmoedigen door ontwikkeling der hoogste idealen zowel op

 *16315203*
Neergelegd
13-07-2016

0658984643

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

burgerlijk als op beroepsgebied.
3.         Samenwerking, vriendschap en begrip onder landen en volkeren bevorderen en uitbreiden.
4.         De uitstraling der vereniging doorheen de wereld begunstigen.
De vereniging mag alle verrichtingen doen die betrekking hebben op het doel en zij is bevoegd alle roerende of
onroerende goederen die zij voor het verwezenlijken van haar doel nodig heeft in eigendom te bezitten en erop
zakelijke en persoonlijke rechten te vestigen en uit te oefenen.
De vereniging verwezenlijkt haar doel door organisatie van vergaderingen, conferenties, debatten en soortgelijke
activiteiten waarbij elk politiek, confessioneel, taalkundig en rasproselitisme verboden is.
Zij organiseert per boekjaar twintig statutaire vergaderingen,  conform deze statuten en het reglement van
inwendige orde. De algemene vergadering is eveneens een statutaire vergadering.
De vereniging is lid van de VZW Round Table Belgium (RTB) en onderschrijft het motto “Adopt, Adapt, Improve”.
Zij onderschrijft de samenwerking tussen Round Table Belgium, 41 Clubs Belgium, Ladies Circle en Agora Club
onder het motto “4 Clubs 1 Vision”.  
Zij kan medewerking verlenen en deelnemen aan elke activiteit die met haar doel overeenstemt. Inzonderheid
kan de vereniging tevens activiteiten en evenementen organiseren met als doel het werven van fondsen voor de
sociale projecten van de vereniging.
Met het oog op de verwezenlijking van dit doel kan de vereniging onder meer toelagen, schenkingen, legaten en
baten ontvangen, alsmede fondsen en dotaties samenstellen.
 
Deze aanduiding en opsomming zijn niet beperkend doch enkel van aanwijzende aard en te begrijpen in de
ruimste zin.
 
Artikel 4.
De vereniging wordt opgericht voor een onbepaalde duur.
 
 
TITEL II. Effectieve leden – Aanneming – Ontslag – Bijdrage.
 
Artikel 5.
De vereniging bestaat uit effectieve leden (ook “tafelaars” genaamd).
 
Het minimum aantal effectieve leden wordt bepaald op het wettelijk minimum.
Zijn effectieve leden:
De hierboven genoemde comparanten.
Diegenen die tijdens de algemene vergadering unaniem door de aanwezige en vertegenwoordigde effectieve
leden als effectief lid worden aangenomen, na hiertoe door de Voorzitter te zijn voorgedragen. Een kandidaat-lid
kan slechts worden voorgedragen respectievelijk aangenomen na een kennismakingsperiode van minimaal 2
maanden en na aan minstens 4 statutaire vergaderingen. Na aanvaarding door de algemene vergadering worden
would-be-leden of kandidaat-leden omgezet naar effectieve leden (met stemrecht) in het ledenregister.
 
Would-be leden, kandidaat-leden, ere-leden, ere-leden voor het leven, emeritus-leden en seniors kunnen worden
aangenomen, voor zover voorzien in het reglement van inwendige orde en conform de daarin voorziene
voorwaarden en procedure. Zij zijn geen effectieve leden.
 
De effectieve leden moeten:
1.         Beantwoorden aan de hoogste criteria van professionele, burgerlijke en morele eerbaarheid;
2.         Een verantwoordelijke functie uitoefenen en/of een leidende situatie bekleden;
Bij zijn aanstelling moet het effectief lid minstens 18 jaar en geen 40 jaar oud zijn.
De volheid van het lidmaatschap, inbegrepen het stemrecht op de algemene en de statutaire vergaderingen,
komt uitsluitend toe aan de effectieve leden.
 
De vereniging is samengesteld uit natuurlijke personen.  
 
Artikel 6.
De effectieve leden betalen dezelfde maandelijkse bijdrage, die maximaal honderd vijftig euro per maand
bedraagt. Het bedrag van de maandelijkse bijdrage wordt bepaald door de raad van bestuur. Effectieve leden die
binnen 1 maand na een vraag tot betaling hun openstaande rekening niet hebben voldaan kunnen niet
deelnemen aan de daarop volgende statutaire vergaderingen of algemene vergadering, tot een bewijs van
betaling werd overgemaakt aan de voorzitter en de penningmeester minstens vier werkdagen vóór de betrokken
vergadering, voor zover de vraag tot betaling het betrokken lid hierop wijst.
 
De maandelijkse bijdrage is te onderscheiden van eventuele betalingen van kosten voor  activiteiten e.d. waaraan
de effectieve leden deelnemen, waarvoor conform het reglement van inwendige orde een tussentijdse of
eindafrekening door de Penningmeester kan worden opgemaakt.
 
Artikel 7.
De effectieve leden van de vereniging zijn verplicht :
De statuten en het reglement van inwendige orde van de vereniging alsook de besluiten van haar organen na te

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

leven;
De belangen van de vereniging of één van haar organen niet te schaden.
 
Artikel 8.
Een effectief lid wordt beschouwd als ontslagnemend op 31 maart indien:
1.         Hij geen 50% aanwezigheden telt op de 20 statutaire vergaderingen van zijn Tafel tijdens het
maatschappelijke jaar.
2.         Hij geen 2 buitentafels (statutaire vergaderingen van andere ronde tafels) telt tijdens het maatschappelijke
jaar.
3.         Hij zijn lidgeld niet heeft betaald uiterlijk 30 dagen na schriftelijke aanmaning.
4.         Hij de leeftijd van 40 jaar heeft bereikt tijdens het maatschappelijke jaar.
Voor de bestuursleden wordt het ontslag slechts effectief bij de machtsoverdracht na de algemene vergadering
en tot die datum blijven zij hun mandaat uitoefenen. Dus, een past-voorzitter, boven de 40 jaar wordt nog steeds
beschouwd als effectief lid en behoort tot de raad van bestuur. Hij moet dusdanig de statuten van de vereniging
naleven tot de machtsoverdracht.
Artikel 9.
Het staat de effectieve leden vrij ontslag te nemen uit de vereniging. Het ontslag wordt per e-mail of
aangetekende brief gericht aan de raad van bestuur.
Artikel 10.
 
De uitsluiting van een effectief lid kan slechts door de algemene vergadering worden uitgesproken met een
meerderheid van twee derde van de stemmen van de aanwezige of vertegenwoordigde effectieve leden. Het
desbetreffende effectief lid heeft het recht om mee te stemmen over zijn eigen uitsluiting.
De raad van bestuur kan bij unanimiteit, na hem uitgenodigd te hebben daarover gehoord te worden, een effectief
lid dat zich aan een zware overtreding schuldig heeft gemaakt schorsen tot aan de beslissing van de algemene
vergadering.
 
Het lidmaatschap neemt van rechtswege een einde ingeval het effectief lid overlijdt, onbekwaam wordt verklaard
of onder voorlopig bewind wordt gesteld.
 
Artikel 11.
Het effectief lid dat ontslag heeft genomen of uitgesloten werd heeft niet het minste recht op het maatschappelijk
bezit en kan de terugbetaling niet eisen van de bijdrage die het heeft gestort of vergoeding eisen voor geleverde
prestaties. Hetzelfde geldt ten aanzien van rechthebbenden van een overleden effectief lid.
 
Een ontslagnemend of uitgesloten effectief lid of de rechthebbenden van een overleden effectief lid, kunnen geen
inzage vorderen van de rekeningen van de vereniging noch zegels laten leggen of een boedelbeschrijving
vorderen.
 
TITEL III. Raad van bestuur.
Artikel 12.
De vereniging wordt bestuurd door een raad van bestuur samengesteld uit minstens drie effectieve leden,
gekozen door de algemene vergadering voor een periode van in principe één jaar, tot aan de machtsoverdracht
volgend op de algemene vergadering (verkiezingsvergadering) van maart. De algemene vergadering kan ten
allen tijde een einde stellen aan hun mandaat. Het bestuurdersmandaat eindigt bij de beëindiging van het
effectief lidmaatschap.
 
Als slechts drie personen effectief lid zijn van de vereniging, bestaat de raad van bestuur uit twee personen. Het
aantal bestuurders moet altijd lager zijn dan het aantal personen dat effectief lid is van de vereniging.
 
Ingeval van vacature tijdens een mandaat, wordt een effectief lid als voorlopige bestuurder door de algemene
vergadering benoemd. Hij voltooit het mandaat van de bestuurder die hij vervangt.
 
 
Artikel 13.
De algemene vergadering kiest onder zijn effectieve leden een voorzitter, een vice-voorzitter, een
penningmeester, een secretaris en een International Relationships Officer (IRO). De algemene vergadering kan
eveneens, al dan niet op voorstel van de raad van bestuur, effectieve leden kiezen voor andere bestuursfuncties,
zoals bijvoorbeeld de Public Relations Officer (PRO) en/of de Community Service Officer (CSO), voor zover deze
aanvullende bestuursfuncties door de algemene vergadering in het reglement van inwendige orde worden
voorzien. De uittredende voorzitter maakt van rechtswege deel uit van de raad van bestuur als past-voorzitter.
Bestuursmandaten kunnen gecombineerd worden.
 
In geval de vereniging minder dan zeven effectieve leden telt, kunnen bestuursfuncties worden gecombineerd.
 
Wat de taakomschrijving van de bestuursfuncties betreft wordt uitdrukkelijk verwezen naar het reglement van
inwendige orde.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De voorzitter leidt de bestuursvergadering. De vicevoorzitter vervangt de voorzitter, in al zijn in deze statuten of
het reglement van inwendige orde vermelde bevoegdheden, wanneer deze verhinderd of ontslagnemend is. Bij
ontstentenis of verhindering van de vicevoorzitter, wordt de voorzitter vervangen door de bestuurder die het
langst effectief lid is van de vereniging (of indien even lang effectief lid, het oudste bestuurder in leeftijd).
 
De raad wordt bijeengeroepen door de voorzitter of de secretaris. Hij kan slechts besluiten indien de meerderheid
van de effectieve leden aanwezig is.
 
De besluiten worden genomen bij gewone meerderheid van stemmen. Elke aanwezige bestuurder  heeft één
stem. Bij staking van stemmen geeft  de stem van de voorzitter, of van diegene die hem vervangt, evenwel de
doorslag.
 
Van de besluiten worden notulen opgemaakt, die ondertekend worden door de voorzitter en de secretaris en die
ingeschreven worden in een speciaal register, dat wordt bijgehouden op de maatschappelijke zetel en/of op een
voor de effectieve leden toegankelijke elektronische module (RT admin). De uittreksels die moeten worden
voorgelegd, worden door de voorzitter en de secretaris ondertekend.
 
Wanneer ten aanzien van één van de bestuurders een belangenconflict zou rijzen, zal deze zich onthouden van
deelname aan de beraadslaging en de stemming.
 
Hij zal dit voorafgaandelijk melden aan de overige bestuurders.
 
Artikel 14.
 
De bestuursverkiezingen vinden plaats op de algemene vergadering in de maand maart, op een datum die door
de raad van bestuur wordt bepaald. De kiesverrichtingen worden geleid door een daartoe conform het reglement
van inwendige orde samengesteld comité.
 
Om verkiesbaar te zijn als bestuurslid, moet men effectief lid zijn op de algemene vergadering waarop de
bestuursverkiezingen plaatsvinden en minstens één jaar actief statutaire vergaderingen bijgewoond hebben (te
tellen als kandidaat en effectief lid). Uittredende bestuursleden zijn herverkiesbaar. Niet toegelaten is om twee
opeenvolgende jaren dezelfde bestuursfunctie uit te oefenen tenzij een uitdrukkelijke, persoonlijke kandidatuur
wordt ingediend of mondeling toegelicht uiterlijk vóór aanvang van de kiesverrichtingen van de betreffende functie
tijdens de verkiezingsvergadering. De voorzitter maakt van rechtswege deel uit van het nieuwe bestuur in de
functie van past-voorzitter.  De voorzitter is derhalve niet verkiesbaar voor een andere bestuursfunctie binnen de
raad van bestuur , tenzij opnieuw als voorzitter, voor zover de leeftijdsvereisten zulks toelaten. Om voorzitter te
worden verkozen moet men reeds een minstens 10 maanden een bestuursfunctie in de vereniging hebben
uitgeoefend.
 
De verkiezingen kunnen slechts plaatsvinden indien ten minste de helft van de effectieve leden aanwezig is.
Indien dit niet het geval is, zal er een bijzondere algemene vergadering worden belegd binnen de 28 dagen,
waarbij er geen aanwezigheidsquorum geldt.
 
De kiesprocedure en stemming verloopt volgens het reglement van inwendige orde.
Enkel de effectieve leden (geen ere-, emeritus-, would-be of kandidaat-leden) kunnen een stem uitbrengen.
 
Artikel 15.
De machtsoverdracht vindt plaats op de eerste statutaire vergadering in april.
 
Artikel 16.
De raad van bestuur leidt de zaken van de vereniging. Hij kan alle rechtshandelingen stellen en alle daden
verrichten die hij nuttig acht voor de verwezenlijking van het doel der vereniging, met uitzondering van de
handelingen die voorbehouden zijn aan de algemene vergadering of die strijdig zijn met de wet.
 
De raad kan zijn verantwoordelijkheid, zijn bevoegdheid gedeeltelijk overdragen aan één van de bestuurders of
zelfs aan derden, niet-leden van de vereniging.
 
Artikel 17.
Alle akten die de vereniging verbinden, worden in naam van de vereniging geldig ondertekend door 2 bestuurders
samen handelend, waaronder de voorzitter.
 
Deze moeten ten aanzien van derden geen blijk geven van enig besluit van de raad of van enige machtiging.
Dezelfde wijze van vertegenwoordiging geldt voor het optreden in rechte.
 
Voor iedere verrichting van minder dan 2.500 euro volstaan de handtekening van de voorzitter of de
penningmeester. Voor iedere verrichting boven 2.500 euro zijn de handtekening van voorzitter én de
penningmeester vereist. Dienaangaande dienen er met de bank de nodige schikkingen te worden getroffen.
Zowel de penningmeester als de voorzitter zijn de enige volmacht dragers over alle rekeningen die de vereniging

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

beheert.
 
De past-voorzitter vervangt de penningmeester, in al zijn in deze statuten of het reglement van inwendige
ordereglement van inwendige orde vermelde bevoegdheden, wanneer deze verhinderd of ontslagnemend is.  Bij
ontstentenis of verhindering van de past-voorzitter, wordt de penningmeester vervangen door de bestuurder die
het langst effectief lid is van de vereniging (of indien even lang effectief lid, het oudste effectief lid in leeftijd).
De eventuele vervangende voorzitter kan niet tegelijkertijd dezelfde persoon zijn als de eventuele vervangende
penningmeester. In dat geval wordt, conform voorgaand lid, de volgende vervanger als vervangend
penningmeester aangeduid.
De algemene vergadering kan conform het reglement van inwendige orde een commissaris aanduiden om
toezicht te houden op de boekhouding van de vereniging, het budget, de balans en de verslagen, op te stellen
door de penningmeester.
 
 
Artikel 18.
Door de bestuurders wordt geen persoonlijke verplichting aangegaan betreffende de verbintenissen van de
vereniging. Hun aansprakelijkheid is beperkt tot de vervulling van de hun gegeven opdracht.
Het mandaat van bestuurder is onbezoldigd.
Het staat bestuurders vrij ontslag te nemen uit de raad van bestuur. Het ontslag wordt per e-mail of
aangetekende brief gericht aan de overige bestuurders. In geval de volledige raad van bestuur ontslag neemt
wordt het ontslag per e-mail of aangetekende brief gericht aan alle effectieve leden van de  algemene
vergadering.
 
 
TITEL IV. Algemene vergadering.
Artikel 19.
De algemene vergadering is samengesteld uit alle effectieve leden.
 
Artikel 20.
De algemene vergadering is het hoogste orgaan van de vereniging. Zij bezit de machten die haar zijn toegekend
door de wet en door de onderhavige statuten.
Behoren inzonderheid tot haar bevoegdheid:
de wijziging van de statuten;
de benoeming en de afzetting van de bestuurders en van de leden van de eventuele toelatingscommissie;
desgevallend de benoeming en de afzetting van de eventuele commissarissen en het bepalen van hun
bezoldiging ingeval een bezoldiging wordt toegekend;
de kwijting aan de bestuurders en de eventuele commissarissen;
de goedkeuring van de begroting en van de rekening;
de ontbinding van de vereniging;
de uitsluiting van een effectief lid;
de omzetting van de vereniging in een vennootschap met een sociaal oogmerk.
Het wijzigen van de maatschappelijke zetel.
 
Artikel 21.
De vereniging organiseert minstens twintig statutaire vergaderingen per jaar, conform de voorwaarden en
procedure in het reglement van inwendige orde. In principe worden deze twintig statutaire vergaderingen vanaf
september tot en met juni elke maand tweemaal georganiseerd, tenzij de raad van bestuur deze twintig
vergaderingen anders spreidt.
 
Deze statutaire vergaderingen kunnen maar moeten niet het karakter hebben van een
algemene vergadering.
 
De algemene vergadering wordt door de raad van bestuur bijeengeroepen in de gevallen bepaald bij de wet of de
statuten of wanneer ten minste één vijfde van de effectieve leden het vraagt.
 
In laatstgenoemd geval roept de raad van bestuur de algemene vergadering bijeen binnen eenentwintig dagen
na het verzoek tot bijeenroeping. De algemene vergadering wordt uiterlijk gehouden op de veertigste dag na dit
verzoek.
 
Iedere vergadering wordt gehouden op de dag, het uur en de plaats vermeld in de oproeping. Alle effectieve
leden moeten erop worden uitgenodigd. Would-be-leden, kandidaat-leden, ere-leden en emeritus-leden  worden
in voorkomend geval conform het reglement van inwendige orde uitgenodigd, maar hebben geen stemrecht.
 
Artikel 22.
De algemene vergadering wordt bijeengeroepen door de raad van bestuur bij gewone brief of e-mail, door de
Voorzitter of Secretaris in naam van de raad van bestuur, die minstens acht dagen (vijftien dagen in geval van
verkiezingsvergadering) vóór de vergadering aan ieder effectief lid wordt gestuurd.
De agenda wordt vermeld in het oproepingsbericht. Ieder voorstel dat wordt gesteund door minstens één

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

twintigste van de effectieve leden, moet aan de dagorde van de algemene vergadering worden toegevoegd. Dit
recht geldt vanaf de oproeping tot vlak vóór aanvang van de algemene vergadering.
 
De vergadering kan niet geldig beraadslagen en besluiten over de punten die niet op de agenda vermeld zijn,
behalve wanneer een drie vierde meerderheid van de effectieve leden aanwezigzijn (vertegenwoordiging is
hiervoor niet mogelijk) en zij met eenparigheid akkoord gaan de agenda uit te breiden.
 
Artikel 23.
Ieder effectief lid heeft het recht de vergadering bij te wonen. Eventuele gasten dienen  conform het reglement
van inwendige orde aan te melden of te worden aangemeld bij de voorzitter (of bij ontstentenis de vice-voorzitter)
of de secretaris.
 
Artikel 24.
De algemene vergadering wordt voorgezeten door de voorzitter van de raad van bestuur.   De vicevoorzitter
vervangt de voorzitter wanneer deze verhinderd of ontslagnemend is. Bij ontstentenis of verhindering van de
vicevoorzitter, wordt de voorzitter vervangen door het oudste effectief lid in leeftijd.
 
Artikel 25.
In de algemene vergadering hebben alle effectieve leden een gelijk stemrecht, met name één enkele stem elk.
Effectieve leden kunnen in afwezigheid hun stem laten uitbrengen door zich te laten vertegenwoordigen door een
ander effectief lid op voorwaarde dat deze laatste in het bezit is van een schriftelijke volmacht. Ieder lid kan
slechts titularis zijn van hoogstens 2 volmachten.
De besluiten worden in principe genomen bij eenvoudige meerderheid van stemmen, in welk geval onthoudingen
en ongeldige stemmen niet in de beoordeling worden meegeteld.
 
In geval wettelijke of statutaire bepalingen een buitengewone stemmenmeerderheid vereisen, zoals bij
statutenwijziging (zoals zetelwijziging), uitsluiting der effectieve leden of ontbinding van de vereniging, moeten de
onthoudingen en ongeldige stemmen meegeteld worden als tegenstemmen.
 
Bij staking van stemmen is het voorstel verworpen.
 
Artikel 26.
De besluiten van de algemene vergadering worden ingeschreven in het register van de notulen en worden
ondertekend door de voorzitter en een bestuurder (in principe de secretaris). Dit register wordt bewaard in de
zetel van de vereniging en/of elektronisch (rt admin), zodat alle effectieve leden er in de zetel of via elektronische
weg inzage van kunnen van nemen.
 
De verslagen van de algemene vergadering worden per e-mail verzonden naar en zijn ter inzage van enkel de
effectieve leden. De raad van bestuur beslist over de eventuele verzending of inzage ten aanzien van derden.
 
Artikel 27.
 
Over een statutenwijziging (waaronder ook een zetelwijziging) of de ontbinding van de vereniging, kan de
algemene vergadering alleen op geldige wijze beraadslagen en besluiten wanneer de wijzigingen uitdrukkelijk zijn
vermeld in de oproeping en wanneer ten minste twee derde van de effectieve leden op de vergadering aanwezig
of vertegenwoordigd zijn.
 
Een wijziging kan alleen worden aangenomen met een buitengewone meerderheid van twee derde van de
stemmen van de aanwezige of vertegenwoordigde effectieve leden.
 
Wanneer de wijziging evenwel betrekking heeft op het doel of op de doeleinden waarvoor de vereniging is
opgericht, kan zij alleen worden aangenomen met een meerderheid van vier vijfde van de stemmen van de
aanwezige of vertegenwoordigde effectieve leden.
 
Ingeval op de eerste vergadering minder dan twee derde van de effectieve leden aanwezig of vertegenwoordigd
zijn, kan een tweede vergadering worden bijeengeroepen, die geldig kan beraadslagen en besluiten alsook de
wijzigingen aannemen met de meerderheden bedoeld in het tweede of het derde lid ongeacht het aantal
aanwezige of vertegenwoordigde effectieve leden. De tweede vergadering mag niet binnen vijftien dagen volgend
op de eerste vergadering worden gehouden.
 
Artikel 28.
 
Iedere wijziging van de statuten moet worden bekendgemaakt in de bijlagen tot het Belgisch Staatsblad. Dit geldt
ook voor iedere benoeming, ontslag of afzetting van een bestuurder.
Wanneer ten aanzien van één van de effectieve leden van de algemene vergadering een belangenconflict zou
rijzen met betrekking tot een bepaald agendapunt, zal deze zich onthouden van deelname aan de beraadslaging
en de stemming met betrekking tot dit agendapunt. Hij zal dit voorafgaandelijk melden aan de overige effectieve
leden van de vergadering.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
TITEL V. Rekeningen en begrotingen.
Artikel 29.
Het boekjaar van de vereniging loopt van 1 april tot en met 31 maart van ieder jaar; bij afwijking hiervan loopt het
eerste boekjaar vanaf heden tot 31 maart 2017.
 
De  raad van bestuur stelt op de algemene vergadering van maart (verkiezingsvergadering), vóór aanvang van
de stemverrichtingen de voorlopige stand van zaken van de rekeningen van het lopende jaar, alsook de
inventaris of vermogensstaat (en eventueel de balans) voor. De stand van zaken van rekeningen, de inventaris of
vermogensstaat (en eventueel de balans) worden ten minste acht dagen vóór laatstgenoemde algemene
vergadering ter inzage gegeven van de effectieve leden, alsook al de bescheiden waarop deze gesteund zijn.
Ieder effectief lid heeft het recht om voor deze vergadering de boeken van het afgelopen werkjaar met de
penningmeester te overlopen. 
 
Ieder jaar en ten laatste binnen zes maanden na afsluitingsdatum van het boekjaar, legt de raad van bestuur de
definitieve jaarrekening van het voorbije boekjaar, alsook de begroting van het volgende boekjaar, ter
goedkeuring voor aan de algemene vergadering. De uittredende bestuurders zullen slechts kwijting krijgen nadat
de algemene vergadering de jaarrekening met betrekking tot het boekjaar waarin zij bestuurder waren, heeft
goedgekeurd.
 
De afgesloten rekeningen, de inventaris of vermogensstaat (en eventueel de balans) en de begroting worden ten
minste acht dagen vóór laatstgenoemde algemene vergadering ter inzage gegeven van de effectieve leden,
alsook al de bescheiden waarop deze gesteund zijn. Ieder effectief lid heeft het recht om voor deze vergadering
de boeken van het afgelopen werkjaar met de penningmeester te overlopen. 
 
Artikel 30.
Het batig saldo vergroot het vermogen van de vereniging en kan onder geen beding bij wijze van dividenden of
op een andere wijze aan de effectieve leden worden uitgekeerd.
 
TITEL VI. Ontbinding – Vereffening.
Artikel 31.
De vereniging wordt niet ontbonden door het overlijden of het uittreden van een effectief lid, in zover het aantal
effectieve leden daardoor niet minder dan drie bedraagt.
De vereniging kan vóór het verstrijken van haar duur ontbonden worden door een besluit van de algemene
vergadering overeenkomstig artikel 20 van de wet van 27 juni 1921, gewijzigd door de wet van 2 mei 2002 of
door een gerechtelijke beslissing. De algemene vergadering kan de ontbinding van de vereniging alleen
uitspreken onder dezelfde voorwaarden als die welke betrekking hebben op de wijziging van het doel of de
doeleinden van de vereniging.
In geval van vrijwillige ontbinding worden door de algemene vergadering, en bij gebreke daarvan door de
rechtbank, een of meer vereffenaars benoemd, hun bevoegdheid bepaald en de wijze van vereffening der
schulden en van de tegeldemaking der goederen vastgesteld.
 
Artikel 32.
In geval van ontbinding zal het actief, na aanzuivering der schulden, overgedragen worden aan de vereniging,
stichting of instituut die hetzelfde doel als de heden opgerichte vereniging nastreeft. Indien er verschillende
dergelijke instellingen zijn, zal de algemene vergadering een keuze maken, of naar haar goedvinden de goederen
verdelen onder de instellingen die in aanmerking komen. Indien geen instelling gekend is met een gelijkaardig
doel, zal de algemene vergadering de goederen toewijzen aan één of meerdere verenigingen, stichtingen of
instituten die een doel nastreven dat in enige mate verwant is met het doel van onderhavige vereniging.
 
Artikel 33.
Voor alles waarin hier niet uitdrukkelijk is voorzien, blijft de wet van 27 juni 1921, gewijzigd door de wet van 2 mei
2002 en de gebruiken inzake verenigingen van overeenkomstige toepassing.
 
Artikel 34.
De statuten van de vzw Round Table Belgium en het op basis van de statuten van de vzw Round Table Belgium
aangenomen reglement van inwendige orde zijn van toepassing op de vereniging en primeren in geval van
strijdigheid met de statuten van de vereniging en/of het op basis van deze statuten aangenomen reglement van
inwendige orde.  
 
De vereniging neemt de rechten en verplichtingen over van de feitelijke vereniging “Round Table 55 Diest”, met
inbegrip van het reglement van inwendige orde voor zover niet strijdig met deze statuten. Het reglement van
inwendige orde kan worden gewijzigd conform de voorwaarden en procedure zoals vervat in voormeld reglement
van inwendige orde.
 
De statuten worden afgesloten en getekend door alle stichters.
 
Benoemingen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Vervolgens zijn de effectieve leden in vergadering bijeengekomen en hebben zij éénparig beslist dat het aantal
bestuurders wordt bepaald op zeven.
Vervolgens worden tot bestuurders benoemd voor een periode van 1 jaar, beperkt tot aan de machtsoverdracht
volgend op de verkiezingsvergadering van het jaar 2016:
de heer Janssens Bart, voormeld, als voorzitter van de raad van bestuur;
de heer Gielen Frank, als vice-voorzitter van de raad van bestuur;
de heer Camp Johan, voormeld, als secretaris van de raad van bestuur;
de heer Bussé Steve, voormeld, als penningmeester van de raad van bestuur;
de heer Put Jan , voormeld, als International Relationships Officer (IRO) van de raad van bestuur;
de heer Van Aeken Davy, voormeld, als Public Relations Officer (PRO) van de raad van bestuur;
de heer Van den Bossche Chris, voormeld, als past-voorzitter van de raad van bestuur;
 
allen hier aanwezig en die ieder voor zich uitdrukkelijk verklaren het hen toegekende mandaat te aanvaarden.
 
 
Alle effectieve leden worden vervolgens opgenomen in het ledenregister.
 
 
 
Opgemaakt in 2 exemplaren te Zelem op vrijdag 1 april 2016.
 
 
 
Bart Janssens
 Voorzitter
 
JohanCamp
 Secretaris

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

15
/0

7/
20

16
 - 

An
ne

xe
s 

du
 M

on
ite

ur
 b

el
ge

 


