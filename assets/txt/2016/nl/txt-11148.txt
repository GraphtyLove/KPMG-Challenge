





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : The Caravan's Journal

(afgekort) :

Rechtsvorm : Vereniging zonder winstoogmerk

Zetel : Toekomststraat 98

9040

België

Onderwerp akte : Oprichting

Gent (Sint-Amandsberg)

Ondergetekenden
 
De Bruycker Johannes, wonende Kasteellaan 105, te 9000 Gent, geboren 19/03/1989 te Gent -
rijksregisternummer 890319 089 67
Goethals Kasper, wonende Toekomststraat 98, te 9040 Gent, geboren 24/10/1992 te Gent – rijksregisternummer
921024 165 50
De Loore Adriaan, wonende Aannemersstraat 159, te 9040 Gent, geboren 05/06/1989 te Gent –
rijksregisternummer 890605 139 70
Simon de Jager, wonende Willem Tellstraat 30D, te 9000 Gent, geboren 27/09/1988 te Gent –
rijksregisternummer 880927 301 24
 
 
zijn overeengekomen onder elkaar en met allen die later zullen toetreden, een vereniging zonder winstoogmerk
op te richten overeenkomstig de wet van 27 juni 1921 onder de hierna volgende voorwaarden:
 
 
 
Statuten van vzw The Caravan’s Journal
Titel I: Naam – Zetel – Doel – Duur
  
Artikel 1.
De vereniging draagt de naam “vzw The Caravan’s Journal”. Deze naam moet steeds door de woorden
“vereniging zonder winstoogmerk” of de afkorting “vzw”, of in het Frans “association sans but lucratif” of de
afkorting “asbl”, worden voorafgegaan of gevolgd.
 
 
 
Artikel 2.
De maatschappelijke zetel van de vereniging is gevestigd te Toekomststraat 98, 9040 Gent, België. De
vereniging ressorteert onder het gerechtelijk arrondissement Oost-Vlaanderen.
 
Artikel 3.
De vereniging stelt zich tot doel: 

 §1. Samenwerking in het veld van ‘storytelling’ (het creatief vertellen van verhalen).  Daarbij heeft vzw The
Caravan’s Journal het doel om bewustwording te stimuleren over de grenzen van landen en

 *16307599*
Neergelegd
02-04-2016

0650996395

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

beroepsachtergronden heen. De vzw combineert de facilitering van onderwijsactiviteiten met het uitwerken van
professionele ‘storytelling’ producties.
  
§2. De vereniging tracht het in lid 1 van dit artikel omschreven doel onder meer te bereiken door:
bewustwording creëren over internationale samenwerking en ontwikkelingslanden vanuit het lokale en
internationale perspectief;
het informeren over- en stimuleren van de activiteiten op het gebied van internationale samenwerking en
duurzame ontwikkeling;
het organiseren van onderwijsactiviteiten in de breedste betekenis van het woord;
het creëren van de mogelijkheid voor jonge mensen om journalistieke talenten in de praktijk te ontwikkelen;
het maken, ontwikkelen en/of bedenken en/of distribueren van van actuele producties;
het verrichten van alle verdere handelingen, die met het voorstaande in de ruimste zin verband houden of
daartoe bevorderlijk zijn.

 §3. Naast bovengenoemde hoofddoelstellingen probeert vzw The Caravan’s Journal integratie, onderlinge
verdraagzaamheid en belangstelling voor internationale samenwerking te bevorderen door in haar producties
aandacht te besteden aan specifieke culturele normen, waarden en gewoonten.
  
§4. De vereniging kan meer algemeen alle middelen aanwenden die rechtstreeks of onrechtstreeks tot de
verwezenlijking van het doel bijdragen. De vereniging kan ter uitvoering van wat hierboven bepaald is, onder
meer alle eigendommen of zakelijke rechten verwerven, in huur nemen, verhuren, personeel aanwerven,
rechtsgeldige overeenkomsten sluiten, fondsen inzamelen, kortom alle activiteiten uitoefenen of laten uitoefenen
die haar doel rechtvaardigen. In het kader van het realiseren van haar doel, kan de vereniging zelfs daden van
koophandel stellen.
 
Artikel 4.
De vereniging wordt opgericht voor onbepaalde duur.
 
 
 
Titel II: Leden
Artikel 5.
De vereniging bestaat uit leden en toegetreden leden.
De volheid van het lidmaatschap, met inbegrip van het stemrecht op de Algemene Vergadering, komt uitsluitend
toe aan de leden en niet aan de toegetreden leden.
De vereniging telt ten minste 3 leden.
 
Artikel 6.
§1. Als lid kan tot de vereniging toetreden, iedere natuurlijke of rechtspersoon die door de Raad van Bestuur als
zodanig wordt aanvaard. De Raad van Bestuur zal zich bij het nemen van haar beslissing houden aan de
voorschriften, zoals die desgevallend zijn opgenomen in het huishoudelijk reglement.
§2. Als toegetreden lid kunnen tot de vereniging toetreden, iedere natuurlijke of rechtspersoon die door de Raad
van Bestuur als zodanig wordt aanvaard omwille van de band die deze persoon met de vereniging heeft. De
Raad van Bestuur zal zich bij het nemen van haar beslissing houden aan de voorschriften, zoals die
desgevallend zijn opgenomen in het huishoudelijk reglement.
§3. Verzoeken om toelating tot het lidmaatschap dienen uitsluitend schriftelijk aan de Raad van Bestuur te
worden gericht, onder vermelding van naam, voornamen, en adres of indien het een rechtspersoon betreft naam,
rechtsvorm, ondernemingsnummer en adres van de maatschappelijke zetel van de verzoeker en onder
vermelding van de elementen waarom de verzoeker meent in aanmerking te komen als lid. De Raad van Bestuur
beslist omtrent de al dan niet toelating tot het lidmaatschap uiterlijk drie maanden nadat het verzoek haar heeft
bereikt en geeft hieromtrent schriftelijk bericht aan de verzoeker. Indien zij de toetreding weigert, moet zij haar
motivering kenbaar maken aan de verzoeker. Tegen haar beslissing staat beroep open bij de eerstvolgende
Algemene Vergadering. Dit beroep moet worden ingediend bij de Raad van Bestuur binnen de maand na de
kennisgeving van de weigering.
 
Artikel 7.
De leden zijn geen lidgeld verschuldigd. Bij het eindigen van hun lidmaatschap kunnen de leden en hun
rechtsopvolgers geen recht op de goederen van de vereniging laten gelden. Evenmin hebben zij het recht om de
door henzelf of door hun rechtsvoorgangers gedane inbreng of gestorte gelden terug te vorderen of de zegels te
leggen.
 
Artikel 8.
De leden van de vereniging zijn verplicht
de statuten en het huishoudelijk reglement van de vereniging alsook de besluiten van haar organen na te leven;
de belangen van de vereniging of één van haar organen niet te schaden.
 
Artikel 9.
§1. Elk lid kan te allen tijde ontslag nemen uit de vereniging mits het opsturen van een aangetekend schrijven

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

aan de Raad van Bestuur.
§2. Een lid kan slechts worden uitgesloten door de Algemene Vergadering en met een meerderheid van twee
derde van de stemmen.
In afwachting van de beslissing omtrent de uitsluiting van een lid, kan de Raad van Bestuur het lidmaatschap
schorsen van de persoon die de verplichtingen – opgelegd aan de leden in artikel 8 – op ernstige wijze schendt,
mits een kennisgeving per aangetekende brief aan het betrokken lid.
§3. Het lidmaatschap eindigt automatisch door het overlijden van het lid, of ingeval van een lid-rechtspersoon,
door haar ontbinding, fusie, splitsing of faillissement. 
 
Titel III: Raad van Bestuur
Artikel 10.
De vereniging wordt bestuurd door een Raad van Bestuur van ten minste drie bestuurders, al dan niet lid van de
vereniging. De bestuurders handelen als een college. Zij worden benoemd door de Algemene Vergadering en
zijn te allen tijde door deze afzetbaar. Zij oefenen hun mandaat kosteloos uit.
 
Artikel 11.
De bestuurders worden benoemd voor onbepaalde duur. Zo door vrijwillig ontslag, verstrijken van termijn of
afzetting, het aantal bestuurders is teruggevallen tot onder het wettelijk minimum, dan blijven de bestuurders in
functie totdat in hun vervanging is voorzien.
 
Artikel 12.
De Raad van Bestuur kan uit zijn leden een voorzitter kiezen (eventueel één of meer ondervoorzitters, een
secretaris en een penningmeester). In dat geval roept de voorzitter of de secretaris de raad bijeen. De voorzitter
zit de vergadering voor. In geval van zijn afwezigheid hoeft hij niet vervangen te worden.
De raad kan slechts geldig beslissen indien ten minste de helft van de bestuurders aanwezig of
vertegenwoordigd is. Indien dit quorum niet is bereikt, kan een nieuwe raad worden bijeengeroepen met dezelfde
agenda, die geldig zal beraadslagen en beslissen indien ten minste twee bestuurders aanwezig of
vertegenwoordigd zijn. De beslissingen worden genomen bij gewone meerderheid (= de helft plus één,
onthoudingen worden niet meegeteld) van stemmen. Bij staking van stemmen is de stem van de voorzitter of van
degene die hem vervangt, doorslaggevend.
Iedere bestuurder kan op een schriftelijke wijze volmacht geven aan een andere bestuurder om hem op een
vergadering van de Raad van Bestuur te vertegenwoordigen.
De Raad van Bestuur kan vergaderen per telefoon-, e-mail-, videoconferentie of  online communicatiemiddelen
zoals Skype, WhatsApp en anderen. De regels opgenomen onder de punten a. tot c. hierboven zijn van
overeenkomstige toepassing.
In uitzonderlijke gevallen, wanneer de dringende noodzakelijkheid en het belang van de vereniging zulks
vereisen, kunnen de besluiten van de Raad van Bestuur worden genomen bij eenparig schriftelijk akkoord van de
bestuurders. Dit schriftelijk akkoord kan meegedeeld worden per brief, per email, per telegram of telefax. Deze
procedure kan echter niet gevolgd worden voor de vaststelling van de jaarrekening.
Van elke vergadering worden notulen opgemaakt, die ondertekend worden door de secretaris en ingeschreven in
een daartoe bestemd register. De uittreksels die moeten worden overgelegd en al de andere akten, worden
geldig ondertekend door de secretaris of een bestuurder.
 
Artikel 13.
De Raad van Bestuur leidt de zaken van de vereniging en vertegenwoordigt deze in en buiten rechte. Hij is
bevoegd voor alle aangelegenheden, met uitzondering van deze die door de wet uitdrukkelijk aan de Algemene
Vergadering zijn voorbehouden. De raad kan zelfs daden van beschikking stellen met inbegrip van, onder meer,
het vervreemden, zelfs om niet, van roerende of onroerende goederen, het hypothekeren, het lenen en uitlenen,
alle handels- en bankverrichtingen, het opheffen van hypotheken.
Ten aanzien van derden is de vereniging geldig verbonden door de handtekening van een bestuurder die te allen
tijde gemandateerd kan worden door een beslissing van de Raad van Bestuur. Bestuurders die namens de Raad
van Bestuur optreden, moeten ten aanzien van derden niet doen blijken van enig besluit of van enige machtiging.
De Raad van Bestuur kan zijn bevoegdheid overdragen aan een dagelijks bestuur, aan één of meer bestuurders
of zelfs aan een andere persoon, al dan niet lid van de vereniging. De duur waarvoor deze
bevoegdheidsdelegatie plaatsgrijpt, kan niet langer zijn dan vier jaar en het mandaat kan te allen tijde met
onmiddellijke ingang worden ingetrokken door de Raad van Bestuur. Wanneer meer dan één persoon met het
dagelijks bestuur wordt belast, wordt de vereniging in al haar handelingen van het dagelijks bestuur rechtsgeldig
vertegenwoordigd door één persoon belast met het dagelijks bestuur, die geen bewijs van een voorafgaand
besluit onder hen moet leveren.
De bevoegdheid om de vereniging in en buiten rechte te vertegenwoordigen, kan door de Raad van Bestuur bij
eenvoudig besluit worden opgedragen een één of meer personen, al dan niet bestuurder, die, desgevallend,
gezamenlijk optreden. De bevoegdheid van de bovengenoemde perso(o)n(en) wordt precies afgebakend door de
Raad van Bestuur, die eveneens de duur van het mandaat bepaalt. Het mandaat kan te allen tijde met
onmiddellijke ingang door de Raad van Bestuur worden ingetrokken.
De Algemene Vergadering beslist over het door de Raad van Bestuur voorgestelde Huishoudelijk Reglement.
Wijzigingen aan het Huishoudelijk Reglement kunnen worden opgesteld door de Raad van Bestuur, doch dienen
ter bekrachtiging worden voorgelegd aan de Algemene Vergadering. Bij dit Huishoudelijk Reglement mogen,
zonder strijdig te zijn met de bindende voorschriften van de wet of van de statuten, alle maatregelen worden

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

getroffen in verband met de toepassing van de statuten en de regeling van de maatschappelijke zaken in het
algemeen, en kan aan de leden of hun rechtverkrijgenden alles worden opgelegd wat in het belang van de
vereniging wordt geacht.
 
Titel IV: Algemene vergadering
Artikel 14.
De Algemene Vergadering is samengesteld uit alle leden. Elk lid beschikt over één stem.
Een lid kan zich door een ander lid laten vertegenwoordigen. Elk lid kan evenwel slechts één ander lid
vertegenwoordigen.
De Algemene Vergadering wordt voorgezeten door de voorzitter van de Raad van Bestuur of door de oudste
aanwezige ondervoorzitter, of bij afwezigheid van voornoemde personen, door de oudste aanwezige bestuurder.
 
Artikel 15.
De Algemene Vergadering is uitsluitend bevoegd voor
het wijzigen van de statuten;
het benoemen en afzetten van de bestuurders;
desgevallend, de benoeming en de afzetting van de commissarissen en het bepalen van hun bezoldiging ingeval
een bezoldiging wordt toegekend;
de kwijting aan de bestuurders en de commissarissen;
het goedkeuren van de begrotingen en rekeningen;
het vrijwillig ontbinden van de vereniging;
het uitsluiten van een lid;
de omzetting van de vereniging in een vennootschap met een sociaal oogmerk; en
alle gevallen waarin onderhavige statuten dat vereisen.
 
Artikel 16.
Eénmaal per jaar wordt een gewone algemene vergadering bijeengeroepen voor het goedkeuren van de
rekeningen van het afgelopen jaar en de begrotingen van het volgend jaar, op een door de Raad van Bestuur te
bepalen plaats en datum, die voor 30 juni van dat jaar valt.
Buitengewone algemene vergaderingen worden samengeroepen op initiatief van de raad van bestuur of op
verzoek van ten minste één vijfde van de leden van de vereniging.
Alle leden worden minstens acht dagen voor de Algemene Vergadering bij gewone brief of per email uitgenodigd
op de Algemene Vergadering. De uitnodiging wordt ondertekend door de voorzitter of de secretaris. Ze vermeldt
dag, uur en plaats van de Algemene Vergadering.
De oproeping bevat de agenda, die wordt vastgelegd door de Raad van Bestuur. De Algemene Vergadering kan
op geldige wijze een beslissing nemen over punten die niet op de agenda vermeld staan op voorwaarde dat alle
leden aanwezig of vertegenwoordigd zijn, en akkoord gaan om over dit punt een beslissing te nemen.
 
Artikel 17.
In gewone gevallen worden de besluiten genomen bij eenvoudige meerderheid (= de helft plus één,
onthoudingen worden niet meegeteld) van de aanwezige en vertegenwoordigde leden. Bij staking van stemmen
is de stem van de voorzitter doorslaggevend.
In geval van uitsluiting van een lid, van wijziging van de statuten of van ontbinding van de vereniging, zal de in de
wet voorgeschreven procedure worden nageleefd. Bij de stemming omtrent statutenwijziging of ontbinding,
worden onthoudingen geteld als tegenstem.
 
Artikel 18.
Van elke vergadering worden notulen opgemaakt, die ondertekend worden door de secretaris of een bestuurder,
en ze worden opgenomen in een bijzonder register. Uittreksels daarvan worden ondertekend door de secretaris
of een bestuurder.
 
Titel V: Inzagerecht leden
Artikel 19.
Derden die van een belang doen blijken, hebben het recht om inzage en/of afschrift van de notulen te vragen.
Alle leden kunnen op de zetel van de vereniging het register van de leden raadplegen, alsmede alle notulen en
beslissingen van de Algemene Vergadering, van de Raad van Bestuur en van de personen, al dan niet met een
bestuursfunctie, die bij de vereniging of voor rekening ervan een mandaat bekleden evenals alle
boekhoudkundige stukken van de vereniging.
 
Titel VI: Begrotingen – Rekeningen – Controle
Artikel 20.
Het boekjaar van de vereniging loopt van 1 januari tot 31 december.
De Raad van Bestuur bereidt de rekeningen en begrotingen voor en legt ze ter goedkeuring voor aan de
Algemene Vergadering. Na goedkeuring van de jaarrekening en begroting spreekt de Algemene Vergadering
zich, bij afzonderlijke stemming, uit over de kwijting aan de bestuurders en, desgevallend, de commissaris.
De Raad van Bestuur draagt er zorg voor dat de jaarrekening en de overige in de vzw-wet vermelde stukken
binnen de dertig dagen na goedkeuring worden neergelegd op de griffie van de rechtbank van koophandel, of
indien de wet dit vereist, bij de Nationale Bank van België.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

4/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Titel VII: Ontbinding – Vereffening
Artikel 21.
Behoudens de gevallen van gerechtelijke ontbinding en van ontbinding van rechtswege, kan slechts de
Algemene Vergadering tot ontbinding besluiten, op de wijze zoals bepaald in de wet.
In geval van vrijwillige ontbinding benoemt de Algemene Vergadering, of bij gebreke daarvan de rechtbank, een
of meer vereffenaars. Zij bepaalt tevens hun bevoegdheid, alsmede de vereffeningsvoorwaarden.
 
Artikel 22.
In geval van ontbinding worden de activa, na aanzuivering van de schulden, overgedragen aan een vereniging
dewelke een gelijkaardig doel nastreeft. De Algemene Vergadering die tot de ontbinding besluit, zal aanduiden
aan welke vereniging het vereffeningssaldo wordt overgedragen.
 
Artikel 23.
Voor alles wat in deze statuten niet uitdrukkelijk is geregeld, is de Wet van 27 juni 1921 zoals gewijzigd door de
Wet van 2 mei 2002, of de wetgeving die deze wet zou vervangen na de oprichting van de vereniging,
toepasselijk, de algemene wettelijke bepalingen, het huishoudelijk reglement en de gebruiken terzake.

 Te Gent, 26/02/2016

 Johannes De Bruycker
Bestuurder
 
Kasper Goethals
Bestuurder
 
Adriaan De Loore
Bestuurder
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

4/
20

16
 - 

An
ne

xe
s 

du
 M

on
ite

ur
 b

el
ge

 


