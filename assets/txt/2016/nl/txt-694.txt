





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : OSMOSE CLEANING MON

(afgekort) :

Rechtsvorm : Gewone commanditaire vennootschap

Zetel : Kruibekesteenweg(BEV) 140

9120

België

Onderwerp akte : Oprichting

Beveren (Beveren-Waas)

Uit een onderhandse akte dd 12 juli 2016 blijkt dat een gewone commanditaire vennootschap wordt opgericht
met als naam 'OSMOSE CLEANING MON'
 Artikel 1: Rechtsvorm, benaming en zetel
De handelsvennootschap heeft de rechtsvorm van een gewone commanditaire vennootschap en handelt onder
de benaming “OSMOSE CLEANING MON”. Zij moet telkens wanneer zij haar naam gebruikt, deze laten
voorafgaan of volgen door de vermelding van haar rechtsvorm ofwel voluit geschreven als “gewone
commanditaire vennootschap”, ofwel in het kort als “Comm. V.” of “G.C.V.”.
De zetel van de vennootschap is gevestigd te 9120 Beveren, Kruibeksesteenweg 140. De zaakvoerder kan de
zetel van de vennootschap verplaatsen in België, voor zover deze zetelverplaatsing geen wijziging veroorzaakt
inzake het op de vennootschap toepasselijke taalregime.
Artikel 2 : Kapitaal
Het kapitaal van de vennootschap dat geheel geplaatst is, bedraagt zeshonderd euro (100,00 EUR) bestaande
uit 100 aandelen met een nominale waarde van 1,00 EUR per aandeel.
Dit kapitaal is in speciën samengebracht door de ondergetekende en betaald
1 Door de heer Hart Cliff, 90 aandelen, 90,00 EUR volstort, beherend vennoot
2 Door mevrouw Hart Kimberly, 10 aandelen, 10,00 EUR volstort, stille vennoot
 
Artikel 3 : Doel
• Onderhoud en reinigen van gebouwen en installatie, inclusief vensters en ramen.
• Uitvoeren van schilderwerken van gebouwen, zowel binnen- als buitenkant.
• Uitbaten van carwash, zowel machinaal als met de hand.
• Uitbaten van een horecazaak.
• Aanwerven personeel ter uitvoeren van haar doelstellingen.
• Het verlenen van diensten in de meest ruime zin aan bedrijven, ondernemingen en overheidsorganisaties in
verband met de organisatie, management en ontwikkeling van hun beroepsactiviteiten.
• Daartoe mag de vennootschap alle roerende en onroerende, financiële, industriële en commerciële handelingen
stellen die rechtstreeks of onrechtstreeks, geheel of gedeeltelijk met het doel van de vennootschap verband
houden of de verwezenlijking ervan kunnen vergemakkelijken en/of helpen uitbreiden. Hiertoe mag zij onder
iedere vorm, zelfs door samensmelting of door het verlenen van borgstelling, in alle bestaande en/of nog op te
richten industriële en handelsondernemingen deelnemen. De vennootschap handelt voor eigen rekening, in
commissie, als tussenpersoon of als vertegenwoordiger.
• Zij mag haar onroerende goederen in hypotheek stellen en al haar andere goederen, met inbegrip van het
handelsfonds, in pand stellen en mag aval verlenen voor alle leningen, kredietopeningen en andere
verbintenissen, zowel voor haarzelf als voor alle derden op voorwaarde dat zij er zelf belang bij heeft.
Artikel 4 : Duur
De vennootschap wordt opgericht voor onbepaalde duur, beginnend vanaf heden. Behoudens de gerechtelijke

 *16316858*
Neergelegd
13-08-2016

0660916230

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

ontbinding, kan de vennootschap maar worden ontbonden bij akkoord van alle vennoten. De vennootschap wordt
wel ontbonden door het overlijden, de onbekwaamheidsverklaring, het faillissement, kennelijk onvermogen of het
ontslag als zaakvoerder van de beherende vennoot.
De vennootschap wordt niet ontbonden door het overlijden, de onbekwaamheidsverklaring, het faillissement, het
kennelijk onvermogen of de uittreding van een stille vennoot.
Bij overlijden van een stille vennoot zal de vennootschap zijn scheidingsaandeel uitkeren aan zijn
rechtsopvolger(s).
Bij faillissement of kennelijk onvermogen van een stille vennoot, zullen zijn schuldeisers recht hebben op de
uitkering van zijn scheidingsaandeel.
Bij uittreding ontvangt de uittredende stille vennoot zijn scheidingsaandeel.
Een scheidingsaandeel wordt bij gewone meerderheid bepaald door de vennoten op het tijdstip van het
overlijden, van de onbekwaamheidverklaring, van het faillissement, van het kennelijk onvermogen of van de
uittreding van de betrokken vennoot. Bij deze bepaling zal rekening gehouden worden met de actuele waarde
van alle activa en passiva, eventuele goodwill of badwill uitgezonderd.
Het scheidingsaandeel wordt uitgekeerd voor het verstrijken van de tweede maand na de maand waarin het tot
betaling aanleiding gevend feit voordeed.
Artikel 5 : Overdracht van de deelneming onder de levenden – toetreding
De deelneming van een vennoot mag, op straffe van nietigheid, niet worden overgedragen onder de levenden
dan met voorafgaandelijk schriftelijk akkoord van alle medevennoten. De overdracht kan slechts geschieden met
inachtneming van de vormen van het burgerlijk recht; zij kan geen gevolg hebben ten aanzien van de
verbintenissen die voor haar openbaarmaking zijn aangegaan. Toetreding van een andere vennoot is slechts
mogelijk na voorafgaandelijk, schriftelijk akkoord van alle medevennoten.
Artikel 6 : Bestuur, vertegenwoordiging en bezoldiging
De vennootschap wordt bestuurd door een zaakvoerder. De zaakvoerder vertegenwoordigt de vennootschap
extern.
Wordt thans benoemd tot zaakvoerder, en verkrijgt derhalve de hoedanigheid van beherend vennoot:
De heer Hart Cliff, voornoemd
Dit mandaat is onbezoldigd, tot de algemene vergadering hierover anders beslist.
De zaakvoerder(s) kunnen ontslag nemen; zij zijn van rechtswege ontslagnemend bij onbekwaamheidverklaring,
faillissement, of kennelijk onvermogen.
Artikel 7 : Aansprakelijkheid vennoten
De beherende vennoten zijn hoofdelijk aansprakelijk voor de verbintenissen van de vennootschap. De stille
vennoten staan in voor de schulden en verliezen van de vennootschap tot het bedrag dat zij beloofd hebben te
zullen inbrengen. De stille vennoten mogen geen daad van bestuur verrichten, zelfs niet krachtens een volmacht.
Artikel 8 : Boekjaar
Het boekjaar begint op één januari en eindigt op éénendertig december. Het eerste boekjaar begint op datum van
neerlegging van de statuten op de griffie van de rechtbank van koophandel en eindigt op éénendertig december
tweeduizend en zeventien.
Op voorstel van de zaakvoerder, beslissen de vennoten bij gewone meerderheid over de bestemming van het
resultaat van het boekjaar.
De gewone algemene vergadering wordt gehouden op de tweede vrijdag van de maand juni. Indien dit een
zondag of feestdag is, wordt de algemene vergadering gehouden op de volgende werkdag.
De eerste algemene vergadering wordt gehouden in 2018.
Artikel 9 : Ontbinding en vereffening
Bij ontbinding van de vennootschap wordt door de vennoten bij gewone meerderheid een vereffenaar aangeduid.
Na betaling van de schulden of consignatie van de nodige gelden om die te voldoen, verdeelt de vereffenaar het
saldo van het actief tussen de vennoten naar evenredigheid van hun deel in het kapitaal.
Artikel 10 : Wijziging
Deze artikelen kunnen slechts gewijzigd worden mits éénparig akkoord van alle vennoten.
Bijzondere volmacht
Bijzondere volmacht met recht van indeplaatsstelling wordt verleend aan de heer Erwin Lemmen, zaakvoerder
van Boekhoudkantoor Fiscona, Boniverlei 98 te 2650 Edegem, teneinde alle formaliteiten te vervullen tot:
Inschrijving en alle latere wijzigingen van deze vennootschap bij het ondernemingsloket
Inschrijving en verdere wettelijke aangifte van deze vennootschap bij het bestuur van de Belastingen op de
Toegevoegde Waarde, gewestelijke-, gemeentelijke- en provinciale overheden.
Opgemaakt te Antwerpen op 12 juli 2016
 
Hart Cliff                                                                                   Hart Kimberly
beherend vennoot                                                                    stille vennoot

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

17
/0

8/
20

16
 - 

An
ne

xe
s 

du
 M

on
ite

ur
 b

el
ge

 


