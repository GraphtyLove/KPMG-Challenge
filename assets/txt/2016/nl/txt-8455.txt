





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Julian Meissner Consulting

(afgekort) : JMM Consulting

Rechtsvorm : Gewone commanditaire vennootschap

Zetel : Koningslaan 213 10

1190

België

Onderwerp akte : Oprichting

Vorst

Oprichting van een gewone commanditaire vennootschap
Heden, 3 maart 2016 zijn bijeengekomen voor het oprichten van een gewone commanditaire vennootschap
(afgekort : Comm. V):
1.         Julian Meissner;
2.         Peter Meissner.
Vennoot genoemd onder nummer 1 is de beherende vennoot: hij is hoofdelijk en onbeperkt aansprakelijk voor de
verbintenissen van de vennootschap. Vennoot genoemd onder nummer 2 is de stille vennoot : hij is geldschieter
en is slechts aansprakelijk voor zijn inbreng.
De gewone commanditaire vennootschap, afgekort Comm. V, welke bij onderhavige onderhandse akte wordt
opgericht, wordt beheerst door de volgende regels:
AFDELING I. – Benaming – Zetel – Doel – Duur
Artikel 1
De naam waaronder de vennootschap wordt opgericht luidt : “Julian Meissner Consulting”, afgekort “JMM
Consulting”
Artikel 2
Haar maatschappelijke zetel is gevestigd 1190 Brussel (Vorst), Koningslaan 213 bus 10
Hij kan worden verplaatst bij beslissing van de zaakvoerder(s). Bij beslissing van de zaakvoerder(s) mag de
vennootschap exploitatiezetels oprichten op andere plaatsen in België.
Artikel 3
De vennootschap heeft tot doel:
Het verlenen van advies en bijstand inzake (verkoops-) management, Client Relationship Management (CRM),
bedrijfsstructuren en informatiebeheer;
Het verlenen van adviezen, diensten en bijstand van financiële, technische, commerciële of administratieve aard
en dit in de meest ruime zin;
De terbeschikkingstelling van management know-how, management begeleiding en -organisatie; commerciële
begeleiding, publicitaire activiteiten en promotie; advies en uitvoering van projecten van informatievoorziening,
gaande van business/informatieplanning in eerste fase over voorstudie en definitiestudie in tussenfase tot bouw
en implementatie van managementsystemen; het begeleiden van organisatie ontwikkelingen en -veranderingen
als gevolg van de invoering van nieuwe managementsystemen en/of informatievoorziening;
Het ontwikkelen en commercialiseren van methoden, systemen, technieken en instrumenten inzake
verkoopsmanagement en bedrijfsvoering; het uitwerken van structuren in groepen en ondernemingen alsmede
het herstructureren ervan;
Het uitvoeren van activiteiten die rechtstreeks of onrechtstreeks verband houden met het beheer van menselijk
potentieel in de ruimste zin, zoals personeelsopleiding en interim management;
Het leggen van commerciële contacten en optreden als tussenpersoon in de handel, zowel voor eigen rekening
als voor rekening van derden, zowel op nationaal als op internationaal gebied; het voeren van reclame, promotie

 *16305615*
Neergelegd
08-03-2016

0649744602

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

of andere koopbevorderende activiteiten;
Het optreden als tussenpersoon in de handel, als makelaar, als handelsagent, het uitvoeren van commissie-
handelsverrichtingen, en alle daarmee verband houdende verrichtingen;
Het verlenen van bijstand, rechtstreeks of onrechtstreeks, op het vlak van verkoop en inkoop, logistiek,
informatievoorziening, IT-applicaties, algemeen bestuur en beleid;
Het optreden als onderzoeks-, studie- en organisatiebureau en het verstrekken van dienst- en adviesverlening
inzake commerciële, administratieve, financiële en technische aangelegenheden, in de meest ruime zin;
Het aankopen, verkopen, importeren, exporteren, evenals het drijven van handel en het beheer van allerhande
kunstwerken en voertuigen;
Het inrichten en doen inrichten van feestelijkheden en vermakelijkheden, dansavonden, party’s, bals, veilingen,
vergaderingen, meetings, clubbijeenkomsten, wedstrijden en schouwspelen van allerlei aard zoals concerten,
zangoptredens, ballet-, dans-, toneel- en kleinkunstvoorstellingen, tentoonstellingen en modeshows.
Het verwerven, inrichten en ter beschikking stellen van zalen, ruimten en gelegenheden waarvoor
bovenvermelde organisatorische toepassingen geheel of gedeeltelijk kunnen toegepast worden.
Het deelnemen aan het management van vennootschappen in de ruimste zin;
Het beheer van een onroerend of roerend vermogen en de huurfinanciering van roerende en onroerende
goederen aan derden, het aankopen, ruilen, doen bouwen, doen verbouwen, onderhouden, verhuren, huren,
prospecteren en uitbaten van onroerende goederen, verstrekken en genieten van zakelijke rechten zoals
vruchtgebruik, opstalrecht, erfpacht met betrekking tot haar patrimonium aan derden alsmede alle handelingen
die rechtstreeks of onrechtstreeks met dit doel in verband staan en die van aard zijn de opbrengst van de
onroerende goederen te bevorderen;
Beleggingen en beheer van vermogens, gaande van onroerende goederen en rechten tot roerende goederen en
kapitalen, dit alles hetzij voor eigen rekening, hetzij voor rekening van derden of in deelname met derden; deze
aanduiding en opsomming zijn niet beperkend doch enkel van aanwijzende aard en te begrijpen in de ruimste
zin. De verrichtingen die door de Wet van 6 april 1995 zijn voorbehouden aan de beleggingsondernemingen, de
bemiddelaars en de beleggingsadviseurs zijn de vennootschap niet toegestaan;
De vennootschap mag deze werkzaamheden verrichten voor eigen rekening en als tussenpersoon voor derden
en in onderaanneming; Zij mag haar doel zowel rechtstreeks als door bemiddeling van derden verwezenlijken.
De vennootschap kan samenwerken met, deelnemen in, of op gelijk welke wijze, rechtstreeks of onrechtstreeks,
belangen nemen in ondernemingen van allerlei aard, alle verbintenissen aangaan, onroerende goederen kopen
en verkopen, kredieten en leningen aangaan en toestaan, zich voor derden borg stellen door haar goederen in
hypotheek of in pand te geven, inclusief de eigen handelszaak. Kortom zij mag alles doen wat verband houdt met
bovengenoemd doel of wat van aard is de verwezenlijking ervan te bevorderen.
De vennootschap mag zowel in België als in het buitenland alle industriële, handels-, roerende, onroerende- en
financiële verrichtingen uitvoeren die rechtstreeks of onrechtstreeks dienstig zijn om haar activiteiten uit te
breiden.
Deze opsomming is niet beperkend.
De vennootschap kan door middel van inbreng, inschrijving, fusie of op gelijk welke andere manier belangen
verwerven in elke onderneming, vereniging, bestaande of op te richten vennootschap, waarvan het doel
gelijkaardig, analoog, aansluitend of gewoon nuttig is tot de verwezenlijking van het geheel of een deel van haar
maatschappelijk doel.
De vennootschap mag de functies van bestuurder of vereffenaar waarnemen in alle rechtspersonen.
Zij mag alle roerende en onroerende goederen als investeringen verwerven, zelfs als deze noch rechtstreeks
noch onrechtstreeks verband houden met het doel van de vennootschap.
De vennootschap mag zekerheden stellen voor alle rechtspersonen waarbij zij rechtstreeks of onrechtstreeks
belangen heeft.
Artikel 4
De vennootschap wordt opgericht voor onbepaalde duur met ingang van heden.
Zij kan worden ontbonden bij beslissing van de vennoten.
AFDELING II. –Kapitaal – Aandelen – Aansprakelijkheid.
Artikel 5
Het maatschappelijk kapitaal is vastgesteld op 100 EUR
Artikel 6
Het maatschappelijk kapitaal is samengesteld uit één duizend aandelen op naam van 0,10 EUR elk.  De
aandelen zijn ondeelbaar ten opzichte van de vennootschap, die recht heeft, ingeval van onverdeeldheid, de
uitoefening der aan deze aandelen verbonden rechten op te schorten tot één der mede-eigenaars ten overstaan
van de vennootschap als eigenaar ervan is aangeduid.
Artikel 7
De aandelen mogen enkel worden afgestaan mits het akkoord van alle vennoten.
De vennoten mogen hun aandelen niet verpanden.
Artikel 8
De beherende vennoten zijn hoofdelijk aansprakelijk voor alle verbintenissen van de vennootschap, ook al heeft
één enkele beherende vennoot getekend, mits dit met de firma geschied is.
De beherende vennoten zijn onderling tegenover mekaar rekenschap verschuldigd voor alle handelingen welke
zijn namens de firma verrichten en gehouden tot het betalen van hun deel in de vennootschapsschulden zo één
van de vennoten persoonlijk zou worden aangesproken.
Elk van de stille vennoten staat voor de schulden en verliezen van de vennootschap slechts in tot het bedrag dat
zij elk beloofd hebben te zullen inbrengen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

Een stille vennoot mag geen enkele daad van bestuur verrichten, zelfs niet krachtens een volmacht. Adviezen en
raadgevingen, daden van controle en toezicht, alsmede machtigingen aan zaakvoerders gegeven voor
handelingen die buiten hun bevoegdheid liggen, verbinden de stille vennoot niet.
AFDELING III. – Vennoten.
Artikel 9
De vennoten zijn de onderschrijvers van deze akte en zij die door vennoten, met volstrekte éénparigheid van
stemmen, als dusdanig zijn aanvaard.
De hoedanigheid van vennoot wordt vastgesteld bij het aanbrengen op het vennotenregister van de
handtekening van de vennoot en de vermelding van de datum van zijn toetreding. Er wordt aan ieder vennoot
een aandelenbewijs op naam geleverd.
Artikel 10
Iedere vennoot heeft recht uit te treden. De opzegging dient te geschieden bij aangetekend schrijven, gericht aan
de vennootschap, en heeft uitwerking op het einde van de maand volgend op de maand waarin de opzegging
werd getekend. Het uittreden of de opzegging van een vennoot heeft niet automatisch de ontbinding van de
vennootschap tot gevolg. De vennootschap wordt voortgezet tussen de overblijvende vennoten, welke
desgevallend beslissen in de vervanging van de uittredend vennoot.
Artikel 11
Iedere vennoot kan door de algemene vergadering om een gegronde reden worden uitgesloten. Iedere vennoot
kan tevens worden uitsloten in volgende gevallen:
            - indien de vennoot gefailleerd is of van kennelijk onvermogen;
- indien hij zijn diensten verleend of door zijn rechtstreekse of onrechtstreekse activiteiten deelneemt aan of
aanleiding geeft tot verrichtingen die tegen de belangen van de vennootschap indruisen;
- indien, tegenstrijdig met artikel 7, de vennoot zijn aandeel verpandt.
Bij uitsluiting kunnen de overblijvende vennoten zonodig of desgewenst een plaatsvervangend vennoot
aanvaarden, zonder enige inmenging van de uitgesloten vennoot.
De vennoot, wiens uitsluiting wordt gevraagd, moet worden verzocht zijn opmerkingen schriftelijk te kennen te
geven aan de vennootschap, binnen één maand nadat een aangetekende brief, met het met redenen omklede
voorstel tot uitsluiting, is verstuurd door toedoen door de zaakvoerder(s) van de vennootschap.
Indien hij daarom verzoekt in het geschrift dat zijn opmerkingen bevat, moet de vennoot worden gehoord. Elk
besluit tot uitsluiting wordt met redenen omkleed. Het besluit tot uitsluiting is vastgesteld in een proces-verbaal,
dat wordt opgemaakt en getekend door de vennoten. Dat proces-verbaal vermeldt de feiten waarop de uitsluiting
is gebaseerd.
De uitsluiting wordt overgeschreven in het register van de vennoten.
Een eensluidend afschrift van het besluit wordt binnen de vijftien dagen, bij een ter post aangetekende brief, aan
de uitgesloten vennoot toegezonden.
In al die gevallen mag de vennoot, over wiens aandeel het gaat, niet aan de beraadslaging of stemming
deelnemen, maar moet hij vooraf wel door de vergadering van de vennoten gehoord worden of tenminste
regelmatig tot de hoorzitting opgeroepen geweest zijn.
Artikel 12
De uittredende of uitgesloten vennoot heeft recht op de terugbetaling van zijn aandeel zoals blijkt uit de balans
van het maatschappelijk jaar waarin het ontslag genomen of de uitsluiting uitgesproken wordt. De uittredende of
uitgesloten vennoot heeft recht op zijn deel van de gevormde reserves.
Artikel 13
In geval van faillissement, kennelijk onvermogen, ontzetting of onbekwaamverklaring van een vennoot of
zaakvoerder, of in geval van ontslag van laatstgenoemde, wordt de vennootschap niet ontbonden en wordt de
vennootschap voortgezet met de overblijvende vennoten. De schuldeisers of wettelijke vertegenwoordigers
ontvangen  de waarde van de aandelen overeenkomstig de bepalingen van vorig artikel.
Artikel 14
In geval van overlijden van een vennoot wordt de vennootschap niet ontbonden en wordt de vennootschap
voortgezet met de erfgenamen van de overleden vennoot. De erfgenamen kunnen ten allen tijde uittreden
volgens de regels voorzien in artikel 10.
De rechthebbende van de overleden vennoot verkrijgen automatisch de hoedanigheid van stille vennoot.
Zo de overleden vennoot de enige beherende vennoot was zullen de overige vennoten onmiddellijk in algemene
vergadering bijeenkomen en een nieuwe beherende vennoot aanduiden. Zo hieromtrent niet onmiddellijk
overeenstemming bestaat, kunnen de vennoten aan de voorzitter van de rechtbank van koophandel verzoeken
dat hij één van de vennoten of een niet – vennoot als bewindvoerder aanstelt om dringende daden van louter
beheer te verrichten, gedurende een periode die niet langer dan één maand mag duren. Wordt een stille vennoot
tot die taak geroepen verliest hij daardoor zijn beperkte aansprakelijkheid niet zolang deze tijdelijke opdracht
duurt en blijft de vennootschap voortbestaan, hoewel er uitsluitend stille vennoten zijn.
Artikel 15
Gewezen vennoten en rechtverkrijgenden of schuldeisers van vennoten kunnen noch de vereffening van de
vennootschap of het leggen van de zegels uitlokken, noch de vereffening of de verdeling van het maatschappelijk
bezit vorderen, noch op welke wijze ook in het beheer tussenkomen. Voor de uitoefening van hun rechten zijn ze
gebonden door de inventarissen en rekeningen der vennootschap en door de beslissingen van de zaakvoerder(s)
en van de algemene vergadering.
Bij onverdeelde eigendom van één aandeel, heeft de vennootschap het recht de uitoefening van de rechten van
de erfgenamen of onverdeelde eigenaars te schorsen, totdat één persoon als titularis werd aangewezen.
AFDELING IV. – Bestuur

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

Artikel 16.
De vennootschap wordt bestuurd door één of meerdere zaakvoerder(s), vennoot of niet, die benoemd worden
door de algemene vergadering van de vennoten voor de duur door haar te bepalen.
Zij kunnen te alle tijde door de algemene vergadering worden afgezet.
Wordt aangesteld tot statutaire zaakvoerder voor de duur van de vennootschap:
Julian Meissner, voornoemd, hier aanwezig en die uitdrukkelijk verklaart het hem toegekende mandaat te
aanvaarden.
Tegenover derden kan elke zaakvoerder afzonderlijk optreden, zonder dat het bewijs moet geleverd worden van
de in college genomen beslissingen.
Opvolgend zaakvoerder is de heer Peter Meissner, voornoemd; hij volgt van rechtswege de statutaire
zaakvoerder op ingeval van diens ontslag of overlijden en vervangt hem ingeval de statutaire  zaakvoerder in de
onmogelijkheid verkeert zijn opdracht uit te oefenen.
Artikel 17.
Behoudens uitdrukkelijk andersluidende beslissing van de algemene vergadering is het mandaat van
zaakvoerder bezoldigd.
Artikel 18.
De zaakvoerders zijn met de meest uitgebreide macht bekleed voor alle behandelingen zowel van bestuur als
van beschikking in alle maatschappelijke aangelegenheden, behalve voor die handelingen waarvoor volgens de
wet of de statuten enkel de algemene vergadering bevoegd is.
Zo kunnen zij onder meer:
Alle sommen en waarden ontvangen. Alle roerende en onroerende goederen en rechten verwerven,
vervreemden , ruilen, huren, verhuren, en met hypotheek bezwaren. Leningen met hypothecaire en andere
waarborgen opnemen, met uitzondering van obligatieleningen. Leningen toestaan, alle borgstellingen en
hypotheken met of zonder dadelijke uitwinning aanvaarden; verzaken aan alle zakelijke of andere rechten en
waarborgen, voorrechten, hypotheken, doorhalingen toegestaan, met of zonder betaling, van alle bevoorrechte
en hypothecaire inschrijvingen, randmeldingen, verzet of beslag, vrijstellen van ambtshalve te nemen
inschrijvingen; betalingen met of zonder subrogatie doen op toestaan; in alle gevallen afstand doen, verzaken of
bewilligen, zelfs dadingen aangaan, beroep doen ,op scheidsgerecht en scheidsrechtelijke bedingen aanvaarden,
gebeurlijke teruggaven toekennen.
Personeel in dienst nemen, schorsen of ontzetten, hun bevoegdheid en hun bezoldiging bepalen.
Artikel 19.
De zaakvoerders mogen bepaalde bevoegdheden bij volmacht delegeren aan derden.
Artikel 20.
Voor alle akten en handelingen, al dan niet gerechtelijk, zal de vennootschap geldig vertegenwoordigd zijn door
de zaakvoerders zonder dat de voorafgaande beslissing van de vennoten dient voorgelegd te worden.
AFDELING V. – Algemene Vergadering.
Artikel 21.
De algemene vergadering groepeert alle vennoten. Zij komt ten minste eenmaal per jaar bijeen, binnen zes
maanden volgend op het afsluiten van de rekeningen, op de plaats, datum en uur door de zaakvoerder
vastgesteld.
Artikel 22.
De zaakvoerders roepen de jaarlijkse algemene en buitengewone vergadering bijeen.
De oproeping geschiedt uiterlijk acht dagen voor de geplande vergadering met vermelding van de agendapunten.
Artikel 23.
De algemene vergadering wordt voorgezeten door de zaakvoerder of, zo er meerdere zijn, door de statutaire
zaakvoerder, of bij ontstentenis van een statutaire zaakvoerder of meerdere statutaire zaakvoerders, door de
oudste in leeftijd der zaakvoerders.
De voorzitter stelt een secretaris aan en de vergadering kiest onder hen een stemopnemer. Samen vormen zij
het bureau van de vergadering.
Artikel 24.
De vennoten hebben in de algemene vergadering stemrecht in verhouding tot hun aandelenbezit.
Artikel 25.
Buiten de gevallen voorzien voor de wijziging van de statuten, beraadslaagt de algemene vergadering geldig
ongeacht het aantal aanwezige of vertegenwoordigde vennoten.
De beslissingen worden genomen bij gewone meerderheid van de geldig uitgebrachte stemmen.
De algemene vergadering kan slechts uitspraak doen omtrent de punten die op de agenda voorkomen.
Artikel 26.
Voor de wijziging van de statuten is de aanwezigheid van alle vennoten vereist. De statuten kunnen slechts
worden gewijzigd met éénparigheid van stemmen.
Artikel 27
De notulen van de algemene vergadering worden ingeschreven in een daartoe bestemd register. Ze worden
ondertekend door de leden van het bureau en door de vennoten die erom vragen.
De in en buiten rechte voor te leggen afschriften en uittreksels worden ondertekend door de zaakvoerders.
Artikel 28.
Buitengewone algemene vergaderingen mogen worden bijeengeroepen door de zaakvoerders telkens wanneer
het belang van de vennootschap dit vergt. Zij moeten er een bijeenroepen telkens een of meer vennoten die één
vijfde aandelen in handen hebben zulks vragen, op voorwaarde dat precieze punten voor behandeling door de
algemene vergadering worden aangeduid.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

AFDELING VI. –Maatschappelijk dienstjaar – Balans.
Artikel 29.
Het maatschappelijk dienstjaar begint op 1 januari en eindigt op 31 december van ieder jaar.
Artikel 30.
Bij het einde van ieder maatschappelijk dienstjaar wordt door de zaakvoerders een inventaris en een toestand,
bestaande uit de balans en de resultatenrekening, opgemaakt die aan de algemene vergadering ter goedkeuring
dient te worden voorgelegd. Zij lichten de toestand van de vennootschap mondeling of schriftelijk toe.
Na bespreking van de toestand van de vennootschap spreekt de algemene vergadering zich uit over de aan de
zaakvoerders te verlenen kwijting over het door hen uitgeoefende mandaat.
AFDELING VII. – Verdeling van de winst.
Artikel 31.
Over het batig saldo van het dienstjaar wordt beslist door de algemene vergadering van de vennoten welke
beslist met gewone meerderheid van stemmen.
AFDELING VIII.- Ontbinding – Vereffening
Artikel 32.
Benevens de wettelijke oorzaken van ontbinding, kan de vennootschap vervroegd ontbonden worden bij
beslissing van de algemene vergadering genomen volgens de voorwaarden voorzien voor de statutenwijziging.
In al de gevallen duidt de algemene vergadering één of meer vereffenaars aan. Zij bepaalt hun bevoegdheden,
de wijze van vereffening en de vergoeding die hun toekomt.
Zolang er geen vereffenaars aangesteld zijn, zijn de zaakvoerders van rechtswege met de vereffening belast.
AFDELING X. – Overgangsbepalingen.
De aandelen zijn onderschreven als volgt:
- Julian Meissner, beherend vennoot, voornoemd, schrijft in op negenhonderd negenennegentig (999) aandelen,
zijnde voor een bedrag van negenennegentig komma negen euro (99,9 EUR);
- Peter Meissner, stille vennoot, voornoemd, schrijft in op één (1) aandeel, zijnde voor een bedrag van tien
eurocent (0,10 EUR).
Alle aandeelhouders volstorten onmiddellijk hun deel in het kapitaal, zodat het volstort kapitaal van de
vennootschap vanaf heden 100 euro bedraagt.
Eerste boekjaar
Het eerste boekjaar loopt vanaf heden tot 31 december 2016.
Benoeming zaakvoerder
De algemene vergadering beslist momenteel geen andere zaakvoerder te benoemen dan de heer Julian
Meissner die in de statuten als dusdanig is benoemd.
Bekrachtiging van verbintenissen, aangegaan namens de vennootschap in oprichting (art. 60 W.Venn.)
De vennoten bekrachtigen hierbij uitdrukkelijk alle opdrachten en verbintenissen die door de beherende vennoten
zijn aanvaard of aangegaan voor rekening van de vennootschap in oprichting.
Volmacht ondernemingsloket en BTW administratie
Teneinde de inschrijving en latere wijzigingen te verzoeken en daar al het nodig documenten te ondertekenen
wordt hierbij volmacht gegeven aan BCX Consulting BVBA, met maatschappelijke zetel gevestigd te
Mercuriusstraat 10, 2830 Blaasveld, gekend onder ondernemingsnummer 0833.208.818, om namens en voor
rekening van de vennootschap Julian Meissner Consulting Comm. V., naar aanleiding van haar oprichting, door
bemiddeling van een erkend ondernemingsloket naar keuze, alle wettelijke administratieve formaliteiten te laten
uitvoeren in de Kruispuntbank van Ondernemingen (aanvraag van een ondernemingsnummer en eventueel
vestigingseenheidsnummer), alsook bij de diensten van de Belasting over de Toegevoegde Waarde (aangifte van
aanvang van activiteit).
Gedaan te Brussel op 3 maart 2016 en opgesteld en ondertekend in twee originele exemplaren, waarvan iedere
ondertekenaar dezer één exemplaar te hebben ontvangen.
Naam van de vennoten, handtekening,
 
 
…………………………………                                  ………………………………
Julian Meissner                                                         Peter Meissner          
Beherend vennoot                                                     Stille vennoot
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

11
/0

3/
20

16
 - 

An
ne

xe
s 

du
 M

on
ite

ur
 b

el
ge

 


