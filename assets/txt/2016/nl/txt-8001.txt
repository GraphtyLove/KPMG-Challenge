





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Bravure

(afgekort) :

Rechtsvorm : Vereniging zonder winstoogmerk

Zetel : Moeremaaistraat 9

8940

België

Onderwerp akte : Oprichting

Wervik (Geluwe)

“BRAVURE”
 Vereniging zonder winstoogmerk
 Moeremaaistraat 9
 8940 Geluwe

 OPRICHTINGSAKTE 
De ondergetekenden: 
- Dhr. Malfait Nick, wonende te Moeremaaistraat 9, 8940 Geluwe, geboren te Menen op 7 juli 1989, Belg;
 - Mevr. Nemery de Bellevaux Alix, wonende te Kortrijksestraat 399, 8500 Kortrijk, geboren te Brugge op 17 juli
1984, Belg;
 - Dhr. Stefaan Verhaeghe, wonende te Darwinstraat 58, 1050 Elsene, geboren te Menen op 6 januari 1989, Belg
zijn overeengekomen op 26/02/2016 om in overeenstemming met de Wet van 27 juni 1921, betreffende de
verenigingen zonder winstoogmerk, de internationale verenigingen zonder winstoogmerk en de stichtingen, als
gewijzigd door de Wet van 2 mei 2002 en latere wetswijzigingen,  de vereniging zonder winstoogmerk
"BRAVURE" op te richten waarvan de statuten als volgt luiden: 

 STATUTEN 
Naam – Zetel – Doel 
Art. 1. De vereniging zonder winstoogmerk draagt de naam "BRAVURE". 
Art. 2. De maatschappelijke zetel van de vereniging is gevestigd in Vlaanderen.
Heden is hij gevestigd te Moeremaaistraat 9, 8940 Geluwe, gelegen in het gerechtelijk arrondissement Ieper.  
Art. 3. De vereniging heeft tot doel :
Alle culturele activiteiten en producten die ze interessant acht zowel administratief te ondersteunen als te
promoten, bekend te maken en te verspreiden in binnen- en buitenland. De activiteiten die de vereniging
organiseert kunnen bijdragen tot het informeren, enthousiasmeren, motiveren en sensibiliseren van deelnemers
en publiek. Daartoe kan de vzw evenementen en activiteiten van allerlei aard organiseren. Zij kan activiteiten
opzetten die tot doel hebben zowel een breed publiek als deelnemers in binnen- en buitenland met elkaar te laten
netwerken, participeren en vertrouwder te maken met vormen van hedendaagse kunst en cultuur in zijn breedste
vorm, gaande van culinair tot grafisch, cultuur en muziek, alsook het samenbrengen van een gespecialiseerd
publiek, ter bevordering van een culturele informatie-uitwisseling en uitstraling. Daartoe kan zij evenementen,
optredens, fuiven en activiteiten van allerlei aard organiseren en mede-organiseren. Zij kan deze handelingen
stellen in alle genres en disciplines zoals theater, muziek, audiovisuele kunsten, dans, letterkunde, allerhande
sporten, plastische kunsten, fotografie, gastronomie en alle andere activiteiten en producten in verband
daarmee. De activiteiten die ze realiseert kunnen de muzikale kennis bevorderen, en ook als ondersteuning en
ontwikkeling van de Belgische alsook internationale muziek dienen. De vereniging kan eveneens optreden als
uitgever van literaire, muzikale, en audiovisuele werken, en kan dus muzikale en audiovisuele werken

 *16305235*
Neergelegd
03-03-2016

0649619886

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

componeren, uitvoeren, opnemen, produceren, promoten, verspreiden en exploiteren. Zij kan alle activiteiten
ondernemen die het doel kunnen bevorderen, zowel in binnen- als buitenland, door alle middelen voor haar
daartoe geschikt bevonden.
Art. 4.
 De vereniging is bevoegd om in ondergeschikte orde economische activiteiten uit te oefenen voor zover deze in
overeenstemming zijn met het doel omschreven in art. 3, voor zover deze bijkomstig blijven en voor zover de
opbrengst van deze activiteiten gebruikt wordt voor de realisatie van het doel. 
De vzw mag alle types rechtshandelingen of daden stellen die nodig of nuttig zijn voor het verwezenlijken van het
maatschappelijk doel van de vzw en dit onbeperkt en zonder tijds- of frequentielimiet. 
 Zij mag hiertoe onder meer overeenkomsten sluiten, personeel aanwerven, contracten ondertekenen,
verzekeringspolissen afsluiten, goederen in huur nemen, dit alles zowel in binnen- als in buitenland.  
De vereniging kan alle roerende en onroerende goederen die zij voor het verwezenlijken van haar doel nodig
heeft, bezitten, verkrijgen, verwerven, behouden, van de hand doen, in welke vorm dan ook (eigendom,
vruchtgebruik, gebruik te bede, bruikleen, bezit, …) en er alle eigendomsrechten en andere zakelijke rechten op
uitoefenen. 
 Ter ondersteuning van haar doel kan de vereniging zich ook engageren tot de verkoop van dranken (inclusief
alcoholische dranken), spijzen en andere activiteiten binnen de horeca. 
Zij kan ook subsidies verwerven, zowel van de overheid als van private instellingen, aan sponsoring doen en
vertegenwoordigers uitzenden in binnen- en buitenland en zelf als vertegenwoordiger optreden.
Leden 
Art. 5. 
 De vereniging telt werkende en niet-werkende leden. 
 Het aantal leden is onbeperkt.
 De oprichters zijn de eerste werkende leden van de vereniging.
 Niet-werkende leden bezitten uitsluitend de rechten en plichten die hen uitdrukkelijk door de Raad van Bestuur,
bij wijze van huishoudelijk reglement, worden toegekend.
Art. 6. Voor werkende leden geldt het volgende:
 het minimum aantal werkende leden bedraagt drie;
 het verschuldigde lidgeld bedraagt maximaal � 250;
 het lidmaatschap van de werkende leden is van onbepaalde duur;
 het lidmaatschap eindigt door overlijden, vrijwillig ontslag, uitsluiting, door faillissement voor rechtspersonen, het
verlies van de voorwaarden voor het lidmaatschap;
 het lidmaatschap kan worden opgezegd door het werkende lid door schriftelijk ontslag in te dienen bij de Raad
van Bestuur. 
Art. 7. Procedure toetreding
Als lid of toegetreden lid kan tot de vereniging toetreden elke natuurlijke persoon of rechtspersoon, evenals
openbare besturen, voor zover toegelaten door de wet of andere regelgeving, die door de Raad van Bestuur als
zodanig worden toegelaten. 
Wie lid wil worden, dient zijn verzoek om toelating schriftelijk te richten aan de Raad van Bestuur. Dit schriftelijke
verzoek kan gebeuren per brief naar de maatschappelijke zetel of per e-mail. 
De Raad van Bestuur beslist vrij over elk verzoek tot toetreding en als er aan de inhoudelijke voorwaarden
voldaan wordt om als lid tot de vzw toegelaten te worden.
Art. 8. Procedure ontslag
Elk lid of toegetreden lid kan te allen tijde, mits hij er één maand vooraf kennis van geeft, uit de vereniging treden,
doch niet alvorens hij de opeisbaar geworden bijdragen heeft betaald. 
 Het ontslag dient schriftelijk aan de Raad van Bestuur ter kennis te worden gebracht. 
Het lid  of toegetreden lid dat weigert de bijdrage te betalen, wordt geacht ontslag te nemen. Hiertoe zal de Raad
van Bestuur de niet-betalende leden of toegetreden leden aanmanen tot betaling binnen de door de raad te
bepalen termijn. Na het verstrijken van deze termijn is het lid of toegetreden lid automatisch ontslagnemend.
Tot uitsluiting van een lid of toegetreden lid kan alleen door een Algemene Vergadering worden besloten, met
twee derde meerderheid der aanwezige en vertegenwoordigde stemmen en nadat het lid of toegetreden lid is
gehoord. 
Het lidmaatschap eindigt van rechtswege ingeval het lid of toegetreden lid overlijdt, failliet, onbekwaam of in staat
van verlengde minderjarigheid wordt verklaard, of onder voorlopig bewind wordt gesteld. 
Alle wijzigingen omtrent benoeming en ontslag worden genoteerd in het ledenregister dat wordt bijgehouden ter
zetel van de vzw.
Algemene Vergadering 
Art. 9. De Algemene Vergadering is samengesteld uit al de werkende leden en is bevoegd voor hetgeen bepaald
in de Wet van 27 juni 1921, gewijzigd door de Wet van 2 mei 2002 en latere wetswijzigingen: 
het goedkeuren van de statuten;
 het goedkeuren van een wijziging van de statuten;
 het (her)benoemen en afzetten van bestuurders;
 het goedkeuren van de begroting en de (jaar)rekeningen;
 het ontbinden van de vzw;
 het beslissen tot  uitsluiting van een lid; 
 de benoeming van de vereffenaars;
Art. 10. De Algemene Vergadering moet ten minste eenmaal per jaar worden bijeengeroepen. 
 Met uitzondering van hetgeen hierna wordt bepaald, zijn de wijze van oproeping en de werking van de Algemene

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Vergadering geregeld volgens de artikelen 5 tot 8, 12, 20 en volgende van de Wet van 27 juni 1921, gewijzigd
door de Wet van 2 mei 2002 en latere wetswijzigingen:  
    - minimaal een keer per jaar, binnen de zes maanden na de afsluiting van het boekjaar;
      - door de Raad van Bestuur in de gevallen dat de Raad van Bestuur dit nodig acht;
      - wanneer 1/5 van het aantal werkende leden het vraagt.
Alle werkende leden moeten schriftelijk worden opgeroepen ten minste acht dagen voor de vergadering plaats
vindt. Deze schriftelijke oproeping gebeurt per brief of per e-mail, met vermelding van de agendapunten, de dag,
het uur en de plaats van de vergadering.
Art. 11. De vergadering wordt voorgezeten door de voorzitter van de Raad van Bestuur of, bij diens afwezigheid,
door de secretaris, of, bij diens afwezigheid, door de oudste van de aanwezige bestuurders. 
De voorzitter wijst een secretaris aan ingeval de secretaris van de Raad van Bestuur afwezig is. 
De agenda wordt vastgesteld en opgemaakt door de Raad van Bestuur. 
Art. 12. De besluiten worden genomen bij gewone meerderheid van de aanwezige en vertegenwoordigde
stemmen, ongeacht het aantal aanwezigen. Bij staking van stemmen beslist de stem van de voorzitter van de
vergadering. 
Ieder werkend lid kan schriftelijk volmacht geven aan een ander werkend lid, die het daarbij behorend stemrecht
mag uitoefenen. Een lid mag echter maximum houder zijn van een volmacht.
Art. 13. De notulen van de Algemene Vergadering worden opgenomen in een ter zetel van de vereniging
gehouden bijzonder register en ondertekend door de voorzitter van de vergadering, de secretaris en de leden die
het wensen. Afschriften en uittreksels van de notulen en het register worden door de voorzitter en door de
secretaris van de Raad van Bestuur ondertekend. 
De besluiten van de Algemene Vergadering worden de leden en belanghebbende derden mondeling of bij
gewone brief of per e-mail ter kennis gebracht, dit alles onverminderd de door de wet voorgeschreven
bekendmakingen. 
Bestuur 
Art. 14. 
 De vereniging wordt bestuurd door een raad van minimum 3 bestuurders. 
 Zij worden (her)benoemd door de Algemene Vergadering. 
 De bestuurders worden benoemd voor 4 jaar. 
 Bestuurders zijn herkiesbaar. 
 Hun mandaat kan na elke benoemingsperiode worden verlengd met instemming van leden van de Algemene
Vergadering. 
 De bestuurders oefenen hun bevoegdheden als college uit.
 Hun opdracht eindigt van rechtswege door het verstrijken van hun mandaat en eveneens door overlijden,
ontslag, aftreden of afzetting en verlies van het lidmaatschap. 
 Iedere bestuurder kan op elk moment vrijwillig ontslag nemen uit de vzw door schriftelijke kennisgeving aan de
Raad van Bestuur. 
 Iedere bestuurder kan ook te allen tijde door de Algemene Vergadering ontslagen worden. 
 Elke bestuurder die benoemd is om een tussentijds opengevallen mandaat waar te nemen, blijft slechts
bestuurder tot dat mandaat verstreken is. Bestuurders wier mandaat van beperkte duur is, moeten voor het
verstrijken ervan het initiatief nemen om de Algemene Vergadering te laten bijeenroepen om nieuwe bestuurders
te benoemen. Indien zij in gebreke blijven, zijn zij ertoe gehouden hun opdracht verder te vervullen tot in hun
vervanging is voorzien, onverminderd hun aansprakelijkheid voor de schade die door hun verzuim mocht zijn
veroorzaakt. 
De Raad van Bestuur kiest uit zijn leden een voorzitter, een secretaris en een penningmeester. 
 Ze zijn dit desgevallend automatisch ook voor de algemene vergaderingen. 
Art. 15. De Raad van Bestuur leidt de zaken van de vereniging en vertegenwoordigt deze in en buiten rechte. 
 Hij is bevoegd voor alle aangelegenheden met uitzondering van deze die door de wet of de statuten uitdrukkelijk
aan de Algemene Vergadering zijn voorbehouden. 
De Raad van Bestuur heeft o.a. de volgende bevoegdheden:
 Hij is verantwoordelijk voor het bestuur van de vzw, het dagelijks bestuur inbegrepen, zonder bijkomende
goedkeuring van de Algemene Vergadering;
 Hij is bevoegd voor alle handelingen, zonder uitzondering, van bestuur en beschikking;
 De raad kan zelf daden van beschikking stellen met inbegrip van, maar niet beperkt tot, onder meer, het
vervreemden van roerende en onroerende goederen, het hypothekeren, het lenen en uitlenen. 
 Hij is ook bevoegd voor alle handels-, verzekerings- en bankverrichtingen, inclusief het opheffen van
hypotheken,... ;
 Hij vertegenwoordigt de vzw zonder bijkomende machtiging van de Algemene Vergadering, in alle gerechtelijke
en buitengerechtelijke akten en handelingen, hij kan optreden in alle rechtsgedingen, tegen of voor de vzw
gevoerd, hij beslist autonoom over het al dan niet gebruiken van rechtsmiddelen, zoals (bij wijze van voorbeeld)
verzet, beroep, cassatieberoep, annulatieberoep, verzoek tot schorsing, inclusief juridische acties in kort geding
of op eenzijdig verzoekschrift; hij verbindt de verenigingen in alle types contracten die er mogelijk zijn. 
 Twee bestuurders, waaronder de gedelegeerd bestuurder, kunnen met hun gezamenlijke handtekening de vzw
verbinden en vertegenwoordigen in alle materies, het louter bewijs van het benoeming volstaat hiervoor;
 Hij heeft de residuaire bevoegdheid binnen de vzw voor alles wat niet is geregeld, behalve voor wat expliciet
door de Wet aan de Algemene Vergadering is gegeven én voorbehouden en voor alles wat door deze statuten
expliciet aan een ander orgaan is gegeven én niet aan de Algemene Vergadering door de Wet is voorbehouden;
 Hij is, binnen het zonet vermeld kader, volledig bevoegd voor het regelen van alle materies die noch door de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

wet, noch door deze statuten zijn geregeld, zoals onder andere het regelement van inwendige orde.
De raad kan zijn bevoegdheid, of een gedeelte ervan, op zijn verantwoordelijkheid overdragen aan een van de
bestuurders, de voorzitter (en onder de zelfde omstandigheden en op elk moment deze delegatie terug
stopzetten). Dit wordt geregeld in het huishoudelijk reglement.
Door de bestuurders wordt geen persoonlijke verplichting aangegaan betreffende de verbintenissen van de
vereniging. Hun aansprakelijkheid is beperkt tot het vervullen van de hun gegeven opdracht.
Art. 16. De raad benoemt een dagelijks bestuur. 
 Deze verzorgt de lopende zaken en de dagelijkse briefwisseling en tekent namens de vereniging alle kwitanties
en ontvangstbewijzen ten aanzien van vervoer, post, bank, spaarkas en alle andere dergelijke ondernemingen of
diensten. Voor dergelijke zaken van dagelijks bestuur volstaat de handtekening van de gedelegeerd bestuurder.
Voor rechtshandelingen die buiten het dagelijks bestuur en de bijzondere opdrachten vallen, is de vereniging
slechts verbonden door de handtekeningen van twee bestuurders samen, waaronder de gedelegeerd
bestuurder. 
De opdracht van het dagelijks bestuur eindigt door overlijden, ontslag, aftreden of afzetting en verlies van
lidmaatschap. Het dagelijks bestuur kan vrijwillig ontslag nemen door schriftelijke kennisgeving aan de Raad van
Bestuur en kan eveneens te allen tijde door de Raad van Bestuur ontslagen worden. 
Art. 17. De Raad van Bestuur wordt bijeengeroepen door de voorzitter of door twee bestuurders, en dit per brief
of per e-mail, met vermelding van de agendapunten, de dag, het uur en de plaats van de vergadering.
De vergaderingen worden voorgezeten door de voorzitter en, bij diens ontstentenis, belet of afwezigheid, door de
secretaris, en bij diens ontstentenis, belet of afwezigheid, door de oudste van de aanwezige bestuurders. 
De beslissingen worden bij gewone meerderheid van stemmen genomen; ten minste de meerderheid van de
bestuurders moet aanwezig zijn of geldig vertegenwoordigd. Bij staking van stemmen beslist de stem van de
voorzitter of de stem van diegene die hem vervangt. 
Iedere bestuurder kan schriftelijk volmacht geven aan een andere bestuurder, die het daarbij behorend stemrecht
mag uitoefenen, zonder dat evenwel een bestuurder houder mag zijn van meer dan 1 volmacht. 
De notulen worden gehouden in een daartoe bestemd register; zij worden ondertekend door de voorzitter en de
secretaris van de desbetreffende vergadering. Uittreksels en afschriften van de notulen en het register worden
ondertekend door de voorzitter en de secretaris van de Raad van Bestuur . 
Rekeningen – Begrotingen – Duur – Looptijden – Ontbinding – Vereffening   
Art. 18. De vereniging heeft haar eigen bankrekening.
Art. 19. Het boekjaar van de vereniging loopt van 1 januari en eindigt op 31 december van ieder jaar, behalve
voor het eerste boekjaar dat loopt vanaf de oprichtingsdatum, zijnde 26 februari 2016 tot en met 31 december
2016. 
Bij het einde van elk boekjaar sluit de Raad van Bestuur de rekeningen van het afgelopen jaar en maakt de
begroting voor het volgend jaar op; deze worden aan de jaarvergadering ter goedkeuring voorgelegd. Het batig
saldo vergroot het vermogen van de vereniging en kan niet als dividend of anderszins aan de leden worden
uitgekeerd. 
Art. 20. De vzw is opgericht voor onbepaalde duur.
Art. 21. De vzw kan echter op elk ogenblik vrijwillig worden ontbonden. Hiervoor is een aanwezigheidsquorum
van 2/3de aanwezigheid vereist. De beslissing tot ontbinding moet worden genomen met een bijzondere
meerderheid van 4/5de. In geval van vrijwillige ontbinding benoemt de Algemene Vergadering, of bij gebreke
daarvan de rechtbank, één of meer vereffenaars. Zij bepaalt hun bevoegdheid, alsmede de wijze van
vereffening. 
Art. 22. In geval van ontbinding worden de activa, na aanzuivering van de schulden, overgedragen aan de
vereniging, stichting of inrichting, die een gelijkaardig doel als deze vereniging nastreeft; zijn er verscheidene
zodanige verenigingen, dan maakt de Algemene Vergadering een keuze of verdeelt zij de activa naar
goedvinden; zijn er geen, dan worden de goederen overgedragen aan de vereniging, stichting of inrichting,
waarvan het doel het hierboven omschreven doel het meest nabij komt. 
Art. 23. Voor alle gevallen die niet voorzien worden door de statuten, blijven de Wet van 27 juni 1921, als
gewijzigd door de Wet van 2 mei 2002 en latere wetswijzigingen en de gebruiken inzake de verenigingen van
toepassing. 
VARIA
 Art. 24. Bij de oprichting van vzw “BRAVURE” op 26 februari 2016 werd de eerste Algemene Vergadering
gehouden met als enige agendapunt het kiezen, samenstellen en vastleggen van de Raad van Bestuur. 
 Art. 25. Worden door de Algemene Vergadering als eerste bestuurders benoemd, die mogen optreden,
beslissen, tekenen, vertegenwoordigen met de bevoegdheden en volgens de voorwaarden vermeld in
  art. 14-15-16-17 van deze statuten :
Dhr. Malfait, Nick, wonende te Moeremaaistraat 9, 8940 Geluwe, geboren te Menen op 7 juli 1989, Belg, hierbij
benoemd tot Voorzitter;
Mevr. Nemery de Bellevaux, Alix, wonende te Kortrijksestraat 399, 8500 Kortrijk, geboren te Brugge op 17 juli
1984, Belg, hierbij benoemd tot Penningmeester;
Dhr. Verhaeghe, Stefaan, wonende te Darwinstraat 58, 1050 Elsene, geboren te Menen op 6 januari 1989, Belg,
hierbij benoemd tot Secretaris.
De ondergetekenden, 
 zijn overeengekomen onder elkaar, elk onbezoldigd deel uit te maken van de Raad van Bestuur van de vzw
“Bravure”, met maatschappelijke zetel te 8940 Geluwe, Moeremaaistraat 9, in de functie van :
 Dhr. Malfait, Nick : voorzitter
 Mevr. Nemery de Bellevaux, Alix : penningmeester

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 Dhr. Verhaeghe, Stefaan : secretaris
Aldus goedgekeurd door de Buitengewone Algemene Vergadering te Gent op 26 februari 2016, in twee
exemplaren waarvan er één bewaard wordt op de maatschappelijke zetel van de vereniging en waarvan het
andere wordt neergelegd op de Griffie van de Rechtbank van Koophandel te Ieper. 

 Opgemaakt te Gent op 26/02/16
Ondergetekenden :

 Malfait Nick, Geluwe         Nemery de Bellevaux Alix, Kortrijk        Verhaeghe Stefaan, Elsene

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

16
 - 

An
ne

xe
s 

du
 M

on
ite

ur
 b

el
ge

 


