





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : De Vogels

(afgekort) :

Rechtsvorm : Vereniging zonder winstoogmerk

Zetel : Engelselei 47

2140

België

Onderwerp akte : Oprichting

Antwerpen (Borgerhout)

Oprichting, benoeming bestuurders en volmachten
De ondergetekenden:
- mevrouw Sanne Nuyens, geboren te Turnhout op 15/05/1981
wonend te 2140 Borgerhout,  Engelselei 47,
 
-mevrouw Kathleen Treier, geboren te Antwerpen op 09/02/1984
 wonend te 2100 Deurne, Van Notenstraat 86,
 
- de heer Maarten Mertens, geboren te Antwerpen op 07/11/198 wonend te 2018 Antwerpen, Korte  Leemstraat
11,
 
- de heer Geert Desmet, geboren te Waregem op 01/03/1953
wonend te 8550 Zwevegem, Deerlijkstraat, 227 C,
 
verklaren hierbij vandaag,  17/05/2016 een vereniging zonder winstoormerk op te richten waarvan de statuten als
volgt zijn:
 
STATUTEN
Hoofdstuk 1 - Naam, Oprichting en Zetel
Artikel 1:
De vereniging draagt de naam "De Vogels”. De statuten en alle akten uitgaande van de vereniging moeten de
termen ‘vereniging zonder winstoogmerk’ of de afkorting ‘vzw’ vermelden.
Artikel 2:
De vereniging is gevestigd te 2140 Borgerhout, Engelselei 47, België. De vereniging ressorteert onder het
gerechtelijk arrondissement Antwerpen. Alle stukken voorgeschreven door de vzw-wet worden neergelegd in het
dossier bijgehouden op de griffie van de rechtbank van koophandel van het voornoemd gerechtelijk
arrondissement.
 
Hoofdstuk 2 -  Doel
Artikel 3:
De vzw heeft als doel een kader te scheppen waarin culturele uitingen in het algemeen, podiumproducties, film,
literatuur en aanverwante culturele manifestaties in het bijzonder, kunnen gerealiseerd, gepresenteerd en
gefaciliteerd worden.
De vzw tracht dit doel onder meer te bereiken via:
a. het maken, schrijven, begeleiden, regisseren ,organiseren en actief vertolken van toneelstukken, comedy-
producties, dichtbundels, boeken, films, tv-series, …

 *16310664*
Neergelegd
17-05-2016

0654769596

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

b. het mede bedenken en vorm geven van personages in films, tv-series, …                           c. het organiseren
en/of zelf verzorgen van workshops, lezingen, lessen, presentaties, toespraken, …
Dit is een niet limitatieve lijst.
De vereniging kan meer algemeen alle middelen aanwenden – dit zowel in het binnen- als in het buitenland - die
tot de verwezenlijking van het doel rechtstreeks of onrechtstreeks bijdragen. De vereniging kan ter uitvoering van
wat hierboven bepaald is, onder meer alle eigendommen of zakelijke rechten verwerven, in huur nemen,
verhuren, personeel aanwerven, rechtsgeldige overeenkomsten sluiten, fondsen inzamelen, kortom alle
activiteiten uitoefenen of laten uitoefenen die haar doel rechtvaardigen. In het kader van het realiseren van haar
doel, kan de vereniging zelfs daden van koophandel stellen.
Artikel 4:
De vereniging wordt opgericht voor onbepaalde duur.
Hoofdstuk 3 - Leden
Artikel 5:
De vereniging telt tenminste vier leden. De volheid van het lidmaatschap, met inbegrip van het stemrecht op de
algemene vergadering, komt uitsluitend toe aan de leden. De leden hebben enkel de rechten en verplichtingen
hen toebedeeld door deze statuten en door het eventueel goedgekeurde huishoudelijk reglement. De statutaire
bepalingen dienaangaande kunnen te allen tijde worden gewijzigd.
Artikel 6:
Als lid kan tot de vereniging toetreden, iedere natuurlijke of rechtspersoon die door de raad van bestuur als
zodanig wordt aanvaard. Een lid kan te allen tijde uit de vereniging treden. Het ontslag moet hetzij schriftelijk,
hetzij per mail worden ingediend bij de voorzitter of de secretaris van de raad van bestuur, dit tegen
ontvangstbewijs.
Artikel 7:
Leden moeten geen lidgeld betalen. Wel wordt er van hen verwacht dat ze de organisatie een warm hart
toedragen.
Artikel 8:
De uitsluiting van een lid kan enkel worden uitgesproken door de algemene vergadering met een twee derde
meerderheid van de stemmen van de aanwezige of vertegenwoordigde leden. Het ontslag van een lid gericht aan
de raad van bestuur kan nooit worden geweigerd.
 
 
Hoofdstuk 4 - De Algemene Vergadering
Artikel 9:
De algemene vergadering is samengesteld uit alle leden van de vereniging.
Artikel 10:
De algemene vergadering wordt bijeengeroepen wanneer een vijfde van de leden dat vraagt, per brief of e-mail
minstens 8 kalenderdagen op voorhand.
Artikel 11:
De Algemene Vergadering is bevoegd voor de wijziging van de statuten, benoeming en afzetting van
bestuurders, benoeming en afzetting van commissarissen (en het bepalen van hun bezoldiging ingeval
bezoldiging wordt toegekend), het goedkeuren van de rekeningen en van de begroting, de kwijting aan de
bestuurders en de commissarissen, de omzetting van de vereniging in een vennootschap met sociaal oogmerk,
het eventueel opstellen van een huishoudelijk reglement, de uitsluiting van een lid, de ontbinding van de
vereniging.
De algemene vergadering kan slechts geldig beslissen indien tenminste de helft van de leden aanwezig is.
Behoudens anders voorzien door de wet of deze statuten worden de beslissingen genomen bij gewone
meerderheid van stemmen. Bij staking van stemmen is de stem van de voorzitter of van degene die hem
vervangt, doorslaggevend.
Artikel 12:
De gewone Algemene Vergadering wordt jaarlijks samengeroepen ten einde de rekeningen van het afgelopen
jaar en de begroting voor het lopend jaar goed te keuren.
Artikel 13:
Het boekjaar loopt van 1 januari tot 31 december. Bij wijze van overgang loopt het eerste boekjaar vanaf de
oprichtingsdatum tot 31 december 2017.
Artikel 14:
Van elke vergadering wordt een verslag opgemaakt dat op de eerstvolgende vergadering wordt goedgekeurd en
vervolgens ondertekend door de Voorzitter. Deze verslagen worden bijgehouden in een speciaal register.
Uittreksels uit het verslag bestemd voor derden worden ondertekend door de Voorzitter of door twee bestuurders.
 
Hoofdstuk 5 - Raad van Bestuur
Artikel 15:
De raad van bestuur bestaat uit tenminste drie personen. Dit kunnen natuurlijke personen of rechtspersonen zijn,
al dan niet leden van de vereniging. Als de vereniging echter slechts drie leden telt, mag de raad van bestuur
slechts uit twee personen bestaan. De Raad van Bestuur wordt benoemd door de algemene vergadering en zijn
te allen tijde door deze afzetbaar. Zij oefenen hun mandaat kosteloos uit, tenzij de algemene vergadering anders
zou bepalen. De bestuurders worden benoemd voor onbepaalde duur.
Artikel 16:
De raad  van Bestuur kan slechts geldig beslissen indien tenminste de helft van de bestuurders aanwezig is. De

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

beslissingen worden genomen bij gewone meerderheid van stemmen. Bij staking van stemmen is de stem van
de voorzitter of van degene die hem vervangt, doorslaggevend.
Artikel 17:
a. De raad van bestuur leidt de zaken van de vereniging en vertegenwoordigt deze in en buiten rechte. Hij is
bevoegd voor alle aangelegenheden, met uitzondering van deze die door de wet uitdrukkelijk aan de algemene
vergadering zijn voorbehouden. De raad kan zelfs daden van beschikking stellen met inbegrip van, onder meer,
het vervreemden, zelfs van roerende of onroerende goederen, het hypothekeren, het lenen en uitlenen, alle
handels- en bankverrichtingen, het opheffen van hypotheken, …
b. Onverminderd de algemene vertegenwoordigingsbevoegdheid van de raad van bestuur wordt de vzw ten
aanzien van derden in en buiten rechte bindend vertegenwoordigd door het gezamenlijk handelen van de
voorzitter en een bestuurder.
c. De raad van bestuur kan voor bepaalde handelingen en taken, en voor daden van dagelijks bestuur, zijn
bevoegdheid overdragen aan een dagelijks bestuur, aan één of meer bestuurders of zelfs aan een andere
persoon, al dan niet lid van de vereniging.
Hoofdstuk 6 - Ontbinding
Artikel 18:
In geval van ontbinding worden de activa, na aanzuivering van de schulden, overgedragen aan een vereniging
dewelke een gelijkaardig doel nastreeft. De algemene vergadering die tot de ontbinding besluit zal aanduiden
aan welke vereniging het vereffeningssaldo wordt overgedragen.
Artikel 19:
Voor alles wat in deze statuten niet uitdrukkelijk is geregeld, is de wet van 2 mei 2002  en de uitvoeringsbesluiten
van toepassing.
 
 BENOEMING BESTUURDERS
De oprichters benoemen de volgende leden als lid van de raad van de bestuur:
- mevrouw Sanne Nuyens, geboren te Turnhout op 15/05/1981
wonend te 2140 Borgerhout,  Engelselei 47,
-mevrouw Kathleen Treier, geboren te Antwerpen op 09/02/1984
 wonend te 2100 Deurne, Van Notenstraat 86,
- de heer Geert Desmet, geboren te Waregem op 01/03/1953
wonend te 8550 Zwevegem, Deerlijkstraat, 227 C,
 
 
 BENOEMING FUNCTIES                                                                                                      
De raad van bestuur benoemt :
- als voorzitter : Geert Desmet
- als secretaris : Kathleen Treier
 
AANSTELLING EXTERN GEMACHTIGDE
De raad van bestuur beslist conform artikel 17 van de statuten om – tot herroeping ervan - aan te stellen als
extern-gemachtigde voor de vzw De Vogels:
mevrouw Janne Desmet, geboren te Kortrijk op 27 december 1980 wonend te 2660 Hoboken, Broydenborglaan,
31.
 
MACHTIGINGEN
De Raad van Bestuur geeft volgende machtigingen tot herroeping ervan, inzake:
- Financiële verrichtingen
Aan de voorzitter voor een onbeperkt bedrag;
Aan de extern gemachtigde voor een beperkt bedrag van maximaal duizend vijfhonderd euro.
- Aangetekende zendingen
Iedere bestuurder en iedere door de raad van bestuur aangestelde extern gemachtigde kunnen ieder afzonderlijk
gewone briefwisseling en aangetekende zendingen in ontvangst nemen.
- Dagelijks bestuur, werking en handtekeningsbevoegheid
De voorzitter wordt gemachtigd om alle daden van dagelijks bestuur te stellen, met inbegrip van alle wettelijk
administratieve, vzw-aangelegenheden en de handtekeningsbevoegdheid.
Iedere door de raad van bestuur aangestelde extern gemachtigde wordt gemachtigd om voor alle toebedeelde
opdrachten de dagdagelijkse werking te verzorgen met inbegrip van de administratieve en
handtekeningsbevoegdheid.
 
Opgemaakt in vijf exemplaren en met eenparigheid van stemmen aanvaard op de
Stichtingsvergadering en aansluitende Raad van Bestuur,
gehouden te Borgerhout, de 17 mei 2016.
De oprichters, eerste leden van de Algemene vergadering.
 
Sanne Nuyens          Kathleen Treier               Maarten Mertens             Geert Desmet

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/0

5/
20

16
 - 

An
ne

xe
s 

du
 M

on
ite

ur
 b

el
ge

 


