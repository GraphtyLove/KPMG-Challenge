





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : The Big C.

(afgekort) :

Rechtsvorm : Vereniging zonder winstoogmerk

Zetel : Paardenstraatje 15

2800

België

Onderwerp akte : Oprichting

Mechelen

OPRICHTINGSAKTE VZW THE BIG C.
 
OPRICHTING
 
Tussen de ondergetekenden:
1. Stefanie Veraghtert, met woonplaats te 2800 Mechelen, Paardenstraatje 15, geboren op 22 juni 1987,
rijksregisternummer 87.06.22-086.56
2. Karin Lenaerts, met woonplaats te 2430 Laakdal, Tempelstraat 4, geboren op 19 januari 1966,
rijksregisternummer 66.01.19-241.27
3. Glory Ngungu Lena, met woonplaats te 2040 Berendrecht, Pastoor Verlindenstraat 33, geboren op 3 mei 1993,
rijksregisternummer 93.05.03-465.75
werd overeengekomen een vereniging zonder winstoogmerk op te richten overeenkomstig Titel 1 van de wet van
27 juni 1921 betreffende de verenigingen zonder winstoogmerk, de internationale verenigingen zonder
winstoogmerk en de stichtingen (B.S. 1 juli 1921) ("V&S-wet"), met de hierna volgende statuten.
 
STATUTEN
 
Artikel 1. De vereniging
Art. 1 § 1. Rechtsvorm
De vereniging werd opgericht als een entiteit met rechtspersoonlijkheid, meer in het bijzonder als een vereniging
zonder winstoogmerk (hierna “VZW” genaamd) op grond van de wet van 27 juni 1921 betreffende de
verenigingen zonder winstoogmerk, de internationale verenigingen zonder winstoogmerk en de stichtingen (B.S.
1 juli 1921) (hierna genoemd "V&S-wet").
Art. 1 § 2. Naam
1. De VZW draagt de naam “The Big C.”.
2. Deze naam moet voorkomen in alle akten, facturen, aankondigingen, bekendmakingen, brieven, orders en
andere stukken uitgaande van de VZW, onmiddellijk voorafgegaan of gevolgd door de woorden "vereniging
zonder winstoogmerk" of door de afkorting "VZW", met nauwkeurige aanwijzing van de zetel. 
Art. 1 § 3. Zetel
1. De zetel van de VZW is gevestigd te 2800 Mechelen, Paardenstraatje 15, gelegen in het gerechtelijk
arrondissement Antwerpen - Afdeling Mechelen.
2. De algemene vergadering heeft de bevoegdheid om, met de meerderheden nodig voor een statutenwijzing, de
zetel te verplaatsen naar iedere andere plaats. 
Art. 1 § 4. Duur
De VZW is opgericht voor onbepaalde duur.
 

 *16315442*
Neergelegd
15-07-2016

0659715509

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 2. Doel en activiteiten
Art. 2§ 1. Doel
De VZW heeft als doel het verbeteren van de kwaliteit van het leven voor mensen met kanker, hun naasten en de
nabestaanden.
Art. 2 § 2. Activiteiten
In het licht van deze doelstelling zal de VZW meer bepaald volgende activiteiten aanbieden :
• Het aanbieden van ondersteuning aan mensen met kanker en hun naasten in de vorm van een psychosociaal
vangnet.
• Het organiseren van lotgenoten contact voor mensen die geraakt zijn door kanker. 
• Het aanbieden van creatieve activiteiten en workshops met het oog op empowerment van mensen die geraakt
zijn door kanker. 
• Het organiseren van evenementen ten voordele van mensen die geraakt zijn door kanker.
• Het nemen van initiatieven inzake voorlichting, preventie en opvoeding in verband met een gezonde en bewuste
levensstijl. 
• Het organiseren, bevorderen, stimuleren van de samenwerking en het coördineren van alle acties en initiatieven
inzake preventie en de strijd tegen kanker
Met het oog op het verwezenlijken van dit doel kan de vereniging alle daden stellen die rechtstreeks of
onrechtstreeks bij haar doel aansluiten zoals onder meer alle nodige roerende en onroerende goederen
verwerven of bezitten in eigendom of anderszins deze goederen gebruiken, beheren of ten dienste stellen. In die
zin mag zij ook, op bijkomstige wijze, zekere economische activiteiten uitoefenen, op voorwaarde dat de
opbrengst daarvan uitsluitend besteed wordt aan het hoofddoel. 
 
Artikel 3. Lidmaatschap
Art. 3 § 1. Leden
1. Er zijn minstens drie leden met alle rechten zoals omschreven voor de leden in de V&S-wet.
2. Iedere natuurlijke of rechtspersoon kan zich kandidaat stellen als lid. De kandidaat-leden richten hun
kandidaatstelling aan de raad van bestuur van de vereniging per brief, fax, e-mail of andere elektronische
informatiedrager. De algemene vergadering zal beslissen over de aanvaarding van deze kandidaat als lid op haar
eerstvolgende vergadering. Op deze vergadering dienen minstens 2/3 van de leden van de algemene
vergadering aanwezig of vertegenwoordigd te zijn. De beslissing wordt genomen met een meerderheid van 2/3
van de stemmen van de aanwezige en vertegenwoordigde leden van de algemene vergadering. De algemene
vergadering kan discretionair en zonder verdere motivatie beslissen dat een kandidaat niet wordt aanvaard als
lid.
3. Leden hebben alle rechten en verplichtingen die in de V&S-wet en deze statuten worden beschreven. Zij
betalen geen lidgeld.
Art. 3 § 2. Uittreding
1. Leden kunnen zich op elk ogenblik uit de VZW terugtrekken bij middel van een bericht bezorgd per brief, fax,
e-mail of andere elektronische informatiedrager gericht aan de raad van bestuur. Het ontslag zal ingaan na het
verstrijken van een termijn van drie maanden na de kennisgeving van de uittreding. 
2. Het lidmaatschap van een lid eindigt automatisch door zijn ontbinding, fusie, splitsing, faillissement of
overlijden.
3. Een ontslagnemend lid zal echter wel verplicht worden tot de betaling van de eventuele lidmaatschapsbijdrage
en tot de deelname in de kosten die goedgekeurd werden voor het jaar waarin het ontslag wordt ingediend.
Art. 3 § 3. Beëindiging van lidmaatschap
1. Als een lid in strijd handelt met de doelstellingen van de VZW, kan diens lidmaatschap, op voorstel van de raad
van bestuur of op verzoek van minstens 1/5 van alle leden, worden beëindigd door een bijzonder besluit van de
algemene vergadering, waarop minstens 2/3 van alle leden aanwezig of vertegenwoordigd zijn, en waarbij voor
de beslissing een 2/3 meerderheid van de stemmen van de aanwezige en vertegenwoordigde leden vereist is. 
2. Het lid waarvan de beëindiging van het lidmaatschap wordt voorgesteld, heeft het recht gehoord te worden. 
Art. 3 § 4. Rechten op de activa van de VZW
1. Geen enkel lid kan enige aanspraak laten gelden of uitoefenen op de activa van de VZW op grond van de
enkele hoedanigheid van lid.
2. Deze uitsluiting van rechten op de activa geldt te allen tijde: tijdens het lidmaatschap, bij beëindiging van het
lidmaatschap om wat voor reden dan ook, bij ontbinding van de VZW, enz.
 
Artikel 4. De algemene vergadering
Art. 4 § 1. De algemene vergadering
1. De algemene vergadering bestaat uit alle leden. Een rechtspersoon, lid van de vereniging, zal een of meerdere
natuurlijke persoon afvaardigen die het betreffende lid kunnen vertegenwoordigen in de algemene vergadering. 
2. Indien de natuurlijke personen-vertegenwoordigers van een lid er niet in slagen om bij consensus één stem uit
te brengen, wordt de stem van het betreffende lid geacht een onthouding te zijn.
Art. 4 § 2. Bevoegdheden
De volgende bevoegdheden kunnen uitsluitend door de algemene vergadering uitgeoefend worden: 
1. de wijziging van de statuten;
2. de benoeming en de afzetting van de bestuurders en het bepalen van hun bezoldiging;
3. de benoeming en de afzetting van de commissaris en het bepalen van diens bezoldiging;
4. de kwijting aan de bestuurders en de commissarissen;
5. de goedkeuring van de begroting en van de rekening;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

6. de ontbinding van de vereniging;
7. de uitsluiting van een lid;
8. de omzetting van de vereniging in een vennootschap met een sociaal oogmerk;
Art. 4 § 3. Vergaderingen
1. De jaarlijkse bijeenkomsten van de gewone algemene vergadering zullen gehouden worden binnen de zes
maanden na de afsluiting van het boekjaar op de zetel van de VZW of op een plaats die vermeld wordt in de
uitnodiging. De uitnodiging wordt minstens acht dagen voorafgaand aan de datum van de algemene vergadering
naar alle leden verstuurd per brief, fax, e-mail of een andere elektronische informatiedrager op het nummer of
adres dat het lid daartoe laatst heeft opgegeven. 
2. Tevens zal jaarlijks een algemene vergadering worden gehouden in december, die de begroting voor het
volgende boekjaar dient goed te keuren. De uitnodiging wordt minstens acht dagen voorafgaand aan de datum
van de algemene vergadering naar alle leden verstuurd per brief, fax, e-mail of een andere elektronische
informatiedrager op het nummer of adres dat het lid daartoe laatst heeft opgegeven. 
3. De vergaderingen worden door de voorzitter of door minstens 2 bestuurders bijeengeroepen. Aan de
uitnodiging wordt een ontwerp van agenda toegevoegd, waarbij elk punt dat door de voorzitter, door minstens 2
bestuurders of door minstens 1/20 van de leden aangebracht werd vóór het versturen van de uitnodiging, op de
agenda wordt geplaatst.
4. Bijkomende bijeenkomsten in een bijzondere of buitengewone algemene vergadering kunnen worden
samengeroepen op initiatief van de raad van bestuur, of op verzoek van minstens 1/5 van de leden. In het geval
de vergadering wordt bijeengeroepen op verzoek van de leden roept de raad van bestuur de algemene
vergadering bijeen binnen de 21 dagen na het verzoek tot bijeenroeping.  De algemene vergadering wordt dan
gehouden uiterlijk de 40ste dag na het verzoek van de leden. In ieder geval wordt de uitnodiging minstens acht
dagen voorafgaand aan de datum van de algemene vergadering verstuurd naar alle leden, per brief, fax, e-mail
of een andere elektronische informatiedrager op het nummer of adres dat het lid daartoe laatst heeft opgegeven. 
5. De leden die aan een vergadering deelnemen of er zich doen vertegenwoordigen, worden als regelmatig
opgeroepen beschouwd.  Zij kunnen tevens, voor of na de algemene vergadering die zij niet bijwoonden, er
schriftelijk aan verzaken om zich te beroepen op het ontbreken van een oproeping of enige onregelmatigheid in
de oproeping
Art. 4 § 4. Quorum en stemming
1. Om op een geldige manier te beraadslagen moet minstens de leden die de helft van de stemmen kunnen
uitoefenen aanwezig of vertegenwoordigd zijn. Beslissingen worden genomen bij gewone meerderheid van de
stemmen van de aanwezige of vertegenwoordigde leden, waarbij onthoudingen niet worden meegerekend,
behalve wanneer de V&S-wet of de statuten dit anders voorzien. 
2. De wijziging van de statuten vereist een uitdrukkelijke vermelding van de wijziging in de oproeping en een
beraadslaging in een vergadering waarop een quorum van 2/3 van de leden aanwezig of vertegenwoordigd is.
Ingeval op de eerste vergadering minder dan 2/3 van de leden aanwezig of vertegenwoordigd zijn, kan een
tweede vergadering worden bijeengeroepen die geldig kan beraadslagen en besluiten alsook de wijzigingen kan
aannemen met de meerderheden hierna bepaald, ongeacht het aantal aanwezige of vertegenwoordigde leden.
De tweede vergadering mag niet binnen 15 dagen volgend op de eerste vergadering worden gehouden. 
De beslissing wordt geacht aanvaard te zijn indien ze wordt goedgekeurd door 2/3 van de stemmen van de
aanwezige of vertegenwoordigde leden. Enkel wanneer de statutenwijziging betrekking heeft op het doel of de
doeleinden waarvoor de vereniging is opgericht, vereist ze een meerderheid van 4/5 van de stemmen van de
aanwezige of vertegenwoordigde leden.
3. Indien alle leden van de VZW aanwezig of vertegenwoordigd zijn en daarmee instemmen kan op de gewone of
buitengewone algemene vergadering ook worden beraadslaagd en besloten omtrent punten die niet op de
agenda werden aangebracht.
4. Leden die niet op de vergadering aanwezig kunnen zijn, kunnen door andere leden worden vertegenwoordigd.
Een lid kan hooguit één volmacht dragen. 
5. De stemming kan gebeuren door afroeping, door handopsteking of, indien de algemene vergadering daartoe
besluit, door geheime stemming. 
6. Er worden binnen de 30 dagen na de algemene vergadering notulen opgesteld en rondgestuurd ter
kennisname van eventuele opmerkingen. De finale notulen worden ondertekend door de voorzitter en een
tweede bestuurder, en bewaard in een notulenregister dat ter inzage zal zijn van de leden die hun inzagerecht
zullen uitoefenen overeenkomstig de in artikel 9 van het K.B. van 26 juni 2003 vastgelegde modaliteiten. Voor
derden geldt dit inzagerecht niet.
 
Artikel 5. Bestuur en vertegenwoordiging 
Art. 5 § 1. Samenstelling raad van bestuur
1. De VZW wordt bestuurd door een raad van bestuur samengesteld uit drie bestuurders,  al dan niet natuurlijke
of rechtspersonen. Zolang de algemene vergadering beperkt blijft tot 3 leden wordt de VZW evenwel bestuurd
door een raad van bestuur van twee leden. De raad van bestuur kan worden bijgewoond door waarnemers, al
dan niet leden van de VZW, tenzij één van de bestuurders zich hiertegen verzet.
2. De bestuurders worden benoemd door een algemene vergadering, bij gewone meerderheid van stemmen van
de aanwezige of vertegenwoordigde leden, voor onbepaalde duur.
3. De bestuurders kunnen te allen tijde worden ontslagen door de algemene vergadering die daarover beslist bij
gewone meerderheid van de stemmen van de aanwezige of vertegenwoordigde leden. Ieder lid van de raad van
bestuur kan zelf ook ontslag nemen door een bericht per brief, fax, e-mail of andere elektronische
informatiedrager, te richten aan de voorzitter van de raad van bestuur. Een bestuurder is verplicht na zijn ontslag

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

zijn opdracht verder te vervullen totdat redelijkerwijze in zijn vervanging kan worden voorzien.
4. De bestuurders oefenen in beginsel hun mandaat kosteloos uit. De kosten die zij maken in het kader van de
uitoefening van hun bestuursmandaat worden vergoed.
Art. 5 § 2. Raad van bestuur: vergaderingen, beraadslaging en beslissing
1. De raad van bestuur vergadert na oproeping door de voorzitter, of indien deze verhinderd is door een
bestuurder, zo dikwijls als het belang van de VZW het vereist. 
2. De oproeping geschiedt geldig per brief, fax, e-mail of andere elektronische informatiedrager, ten minste 5
kalenderdagen voor de datum van de vergadering, behalve in geval van hoogdringendheid gemotiveerd in de
notulen. Bij de oproeping wordt de agenda gevoegd. 
3. De raad van bestuur wordt voorgezeten door de voorzitter of, bij diens afwezigheid, door een andere
bestuurder. De vergadering wordt gehouden op de zetel van de VZW of op elke andere plaats in België,
aangewezen in de oproepingsbrief. De raad van bestuur kan eveneens worden gehouden per video- of
telefoonconferentie.
4. De raad van bestuur kan slechts beraadslagen en besluiten, wanneer ten minste drie vierde van de
bestuurders aanwezig of vertegenwoordigd zijn op de vergadering. De bestuurders kunnen zich op de raad van
bestuur door een andere bestuurder laten vertegenwoordigen door middel van een geschreven volmacht. Eén
bestuurder kan in dat geval nooit over meer dan één volmacht beschikken.
4. De besluiten worden genomen bij eenvoudige meerderheid van stemmen van de aanwezige en
vertegenwoordigde leden. Bij staking van stemmen heeft de voorzitter een doorslaggevende stem.
5. Elke bestuurder heeft één stem. De waarnemers hebben geen stem, maar hebben het recht om de raad van
bestuur bij te wonen en aan de besprekingen deel te nemen.
6. Er worden uiterlijk 30 dagen na de vergadering notulen opgesteld, ondertekend door beide bestuurders, en
bewaard in een notulenregister dat ter inzage zal zijn van de leden die hun inzagerecht zullen uitoefenen
overeenkomstig de in artikel 9 van het K.B. van 27 juni 2003 vastgelegde modaliteiten. Voor derden geldt dit
inzagerecht niet. 
7. In uitzonderlijke gevallen, wanneer de dringende noodzakelijkheid en het belang van de VZW zulks vereisen,
kunnen de besluiten van de raad van bestuur worden genomen bij eenparig schriftelijk akkoord van de
bestuurders. Daartoe is vereist dat er vooraf een unaniem akkoord is onder de bestuurders om tot schriftelijke
besluitvorming over te gaan. 
Art. 5 § 3. Intern bestuur 
1. De raad van bestuur is bevoegd om alle handelingen van bestuur te verrichten die nodig of dienstig zijn tot
verwezenlijking van het doel van de VZW, met uitzondering van die handelingen waarvoor volgens huidige
statuten en artikel 4 V&S-wet de algemene vergadering exclusief bevoegd is. 
2. Onverminderd de verplichtingen die voortvloeien uit collegiaal bestuur, met name overleg en toezicht, kunnen
de bestuurders de bestuurstaken onder elkaar verdelen. Zodanige verdeling van taken kan aan derden niet
worden tegengeworpen, zelfs niet nadat ze is openbaar gemaakt. Niet-naleving ervan brengt wel de interne
aansprakelijkheid van de betrokken bestuurder(s) in het gedrang.
3. De raad van bestuur kan een deel van zijn bestuursbevoegdheden delegeren aan één of meerdere derden
niet-bestuurders, zonder dat deze overdracht evenwel betrekking kan hebben op het algemeen beleid van de
VZW of de algemene bestuursbevoegdheid van de raad van bestuur.
Art. 5 § 4. Externe vertegenwoordigingsmacht
1. De raad van bestuur vertegenwoordigt als college de VZW in alle handelingen in en buiten rechte. Hij
vertegenwoordigt de VZW door de meerderheid van zijn leden. 
2. De VZW wordt in en buiten rechte eveneens vertegenwoordigd door haar voorzitter, die alleen handelt. 
3. De raad van bestuur of de bestuurder die de VZW vertegenwoordigt kunnen gevolmachtigden van de VZW
aanstellen. Alleen bijzondere en beperkte volmachten voor bepaalde of een reeks bepaalde rechtshandelingen
zijn geoorloofd. De gevolmachtigden verbinden de VZW binnen de perken van de hun verleende volmacht
waarvan de grenzen wel tegenwerpelijk zijn aan derden overeenkomstig wat geldt inzake lastgeving.
Art. 5 § 5. Bekendmakingsvereisten
De benoeming van de leden van de raad van bestuur en van de personen gemachtigd om de VZW te
vertegenwoordigen en hun ambtsbeëindiging wordt openbaar gemaakt door neerlegging in het
verenigingsdossier ter griffie van de rechtbank van koophandel van de betreffende akte, en van een uittreksel
daarvan bestemd om in de Bijlagen bij het Belgisch Staatsblad te worden bekendgemaakt. Uit die stukken moet
in ieder geval blijken of de personen die de VZW vertegenwoordigen, de VZW ieder afzonderlijk, gezamenlijk,
dan wel als college verbinden alsook de omvang van hun bevoegdheden.
 
Artikel 6. Dagelijks bestuur
1. Het dagelijks bestuur van de VZW op intern vlak alsook de externe vertegen-woordiging wat betreft dat
dagelijks bestuur wordt uitgeoefend door de voorzitter, of een andere bestuurder die hiertoe door de raad van
bestuur wordt benoemd. De dagelijks bestuurder(s) is (zijn) bevoegd om alleen te handelen en dit zowel wat
betreft het intern dagelijks bestuur als de externe vertegenwoordigingsmacht voor dat dagelijks bestuur.
2. Tot daden van dagelijks bestuur worden gerekend alle handelingen die dag aan dag moeten worden verricht
om de normale gang van zaken van de VZW te verzekeren en die wegens hun gering belang  en wegens de
noodzakelijkheid een onverwijlde beslissing te nemen, het optreden van de raad van bestuur niet vereisen of niet
wenselijk maken. Tot het dagelijks bestuur behoren onder meer: de bevoegdheid om namens de vereniging de
dagelijkse briefwisseling te ondertekenen, de bevoegdheid om alle kwijtingen en ontvangstbewijzen ten aanzien
van financiële en andere instellingen en alle documenten tegenover de post en vervoer te ondertekenen, en de
bevoegdheid de lopende zaken af te handelen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

3. De benoeming van de personen belast met het dagelijks bestuur en hun ambtsbeëindiging wordt openbaar
gemaakt door neerlegging in het verenigingsdossier ter griffie van de rechtbank van koophandel van de
betreffende akte, en van een uittreksel daarvan bestemd om in de Bijlagen bij het Belgisch Staatsblad te worden
bekendgemaakt. 
 
Artikel 7. Tegenstrijdig belang
Indien een bestuurder, rechtstreeks of onrechtstreeks, een belang van vermogensrechtelijke aard heeft dat
strijdig is met een beslissing of een verrichting die tot de bevoegdheid behoort van de raad van bestuur, moet hij
dit meedelen aan de andere bestuurders vóór dat de raad van bestuur een besluit neemt of de verrichting doet..
De bestuurder met het tegenstrijdig belang, verwijdert zich uit de vergadering en onthoudt zich van de
beraadslaging en de stemming over de aangelegenheid waarop het tegenstrijdig belang betrekking
heeft.  Voormelde procedure is niet toepasselijk op gebruikelijke verrichtingen die plaatshebben onder de
voorwaarden en tegen de zekerheden die op de markt gewoonlijk gelden voor soortgelijke verrichtingen.
 
Artikel 8. Toezicht door een commissaris
De controle op de financiële toestand, op de jaarrekening en op de regelmatigheid van de verrichtingen hierin
weer te geven, wordt aan een commissaris opgedragen, te benoemen door de algemene vergadering
overeenkomstig de wettelijke bepalingen ter zake, indien de VZW de drempelbedragen vermeld in artikel 17, § 5,
V&S-wet overschrijdt.
 
Artikel 9. Financiering en boekhouding
Art. 9 § 1. Financiering
1. De vereniging zal onder meer worden gefinancierd door subsidies, toelagen, giften, bijdragen, schenkingen,
legaten en andere voorzieningen in laatste wilsbeschikkingen en testamenten, gegeven zowel om de algemene
doeleinden van de vereniging te ondersteunen als ter ondersteuning van een specifiek project.
2. Daarnaast kan de vereniging fondsen verwerven op elke andere wijze die niet in strijd is met de wet. 
Art. 9 § 2. Boekhouding
1. Het boekjaar begint op 1 januari en eindigt op 31 december. Het eerste boekjaar van de VZW loopt van de
datum van oprichting tot 31 december van hetzelfde kalenderjaar.
2. De boekhouding wordt gevoerd overeenkomstig het bepaalde in artikel 17 V&S-wet en de daarop toepasselijke
uitvoeringsbesluiten. 
3. De jaarrekening wordt neergelegd in het dossier gehouden op de griffie van de rechtbank van koophandel
overeenkomstig het bepaalde in artikel 26novies V&S-wet. Voor zover van toepassing wordt de jaarrekening
tevens neergelegd bij de Nationale Bank overeenkomstig het bepaalde in artikel 17, §6 V&S-wet en de
desbetreffende uitvoeringsbesluiten.
4. De raad van bestuur legt de jaarrekening van het voorafgaande boekjaar ter goedkeuring voor aan de gewone
algemene vergadering die plaatsvindt in de eerste zes maanden van het boekjaar. 
5. De raad van bestuur legt, overeenkomstig artikel 4 § 3, 2 van de statuten, jaarlijks in december een voorstel
van begroting ter goedkeuring voor aan de algemene vergadering. 
Artikel 10. Ontbinding
1. De algemene vergadering zal worden samengeroepen ter bespreking van voorstellen m.b.t. de ontbinding
voorgelegd door de raad van bestuur of door minimum 1/5 van de leden. De samenroeping en agendering vinden
plaats overeenkomstig het bepaalde in artikel 4 § 4 van deze statuten.
2. De beraadslaging en beslissing over de ontbinding respecteert het quorum en de meerderheid vereist voor de
wijziging van het doel van de VZW, zoals gesteld in artikel 4 § 4 van deze statuten. Vanaf de beslissing tot
ontbinding vermeldt de VZW steeds dat zij "VZW in vereffening" is overeenkomstig artikel 23 V&S-wet.
3. Ingeval het voorstel tot ontbinding wordt goedgekeurd, benoemt de algemene vergadering één of meerdere
vereffenaar(s) waarvan zij de opdracht zullen omschrijven. 
4. In geval van ontbinding en vereffening, beslist de algemene vergadering over de bestemming van het
vermogen van de VZW dat moet worden toegekend aan een andere vereniging zonder winstoogmerk met een
gelijkaardig of verwant doel, werkzaam in België.
5. Alle beslissingen betreffende de ontbinding, de vereffeningsvoorwaarden, de benoeming en de
ambtsbeëindiging van de vereffenaars, de afsluiting van de vereffening en de bestemming van het actief worden
neergelegd ter griffie en bekendgemaakt in de Bijlagen bij het Belgisch Staatsblad overeenkomstig het bepaalde
in artikel 23 en 26novies van de V&S-wet en de uitvoeringsbesluiten daaromtrent.
 
Gedaan in drie originelen te Mechelen, op 8 juli 2016, door de oprichters: Stefanie Veraghtert, Karin Lenaerts en
Glory Ngungu Lena.
 
 
 
 
 
 
 
 
 
BESLISSINGEN GENOMEN DOOR DE OPRICHTINGSVERGADERING OP 8 juli 2016

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Benoeming bestuurders
De leden van de VZW, verzameld in een oprichtingsvergadering, besluiten met eenparigheid van stemmen om
volgende personen te benoemen tot bestuurders voor onbepaalde duur:
1. Stefanie Veraghtert, met woonplaats te 2800 Mechelen, Paardenstraatje 15, geboren te Mol op 22 juni 1987,
rijksregisternummer 87.06.22-086.56
2. Karin Lenaerts, met woonplaats te 2430 Laakdal, Tempelstraat 4, geboren te Mol op 19 januari 1966;
rijksregisternummer  66.01.19-241.27
Zij beschikken over de bevoegdheden zoals bepaald in artikel 5 van de statuten van de VZW.
Genoemde personen aanvaarden hun mandaat.
 
BESLISSINGEN GENOMEN DOOR DE EERSTE RAAD VAN BESTUUR OP 8 juli 2016
. Benoeming dagelijks bestuurder
De bestuurders, verzameld in een eerste vergadering van de raad van bestuur, besluiten met eenparigheid van
stemmen om Stefanie Veraghtert voornoemd te benoemen als dagelijks bestuurder van de VZW. Zij beschikt
over de bevoegdheden zoals bepaald in artikel 6 van de statuten van de VZW. Haar mandaat is voor onbepaalde
duur. 
. Benoeming voorzitter
De bestuurders, verzameld in een eerste vergadering van de raad van bestuur, besluiten met eenparigheid van
stemmen om Stefanie Veraghtert voornoemd te benoemen als voorzitter van de VZW. Zij beschikt over de
bevoegdheden zoals bepaald in artikels 5§2 en 5§4 van de statuten van de VZW. Haar mandaat is voor
onbepaalde duur.
 
Gedaan in drie originelen te Mechelen, op 8 juli 2016, door de oprichters

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/0

7/
20

16
 - 

An
ne

xe
s 

du
 M

on
ite

ur
 b

el
ge

 


