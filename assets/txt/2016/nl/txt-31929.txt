





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Groenloof vzw

(afgekort) :

Rechtsvorm : Vereniging zonder winstoogmerk

Zetel : Scharent 148

3150

België

Onderwerp akte : Oprichting

Haacht

De ondergetekenden:
Saartje Monden, Scharent 148, 3150 Haacht, °27/05/1976
Tine Huyse, Albert Stainierstraat 21, 3001 Heverlee, ° 31/02/1976
Mithymna Chantal Corke, Scharent 156, 3150 Haacht, ° 17/05/1975
 
Bijeengekomen op 01/03/2016, hebben besloten over te gaan tot de oprichting van een Vereniging zonder
Winstoogmerk, waarvan de statuten luiden als volgt:
 
Titel I -  Naam-zetel-doel-duur
Artikel 1. De vereniging draagt als naam ‘Groenloof’, Vereniging zonder Winstoogmerk.
Artikel 2. De vereniging is gevestigd Scharent 148, 3150 Haacht.
 De vereniging ressorteert onder het gerechtelijk arrondissement Leuven.
 Alle stukken voorgeschreven door de vzw-wet worden neergelegd in het dossier bijgehouden door de griffie van
de rechtbank van koophandel van het voornoemd gerechtelijk arrondissement. De zetel kan met eenvoudige
beslissing van de Raad van Bestuur binnen dit arrondissement verplaatst worden.
Artikel 3. De vereniging heeft tot doel het binden, linken, informeren, inspireren en activeren van mensen voor
meer lokale duurzaamheid. Deze doelstelling wordt gerealiseerd door het organiseren van diverse activiteiten,
het opzetten van acties, het uitvoeren van projecten en het informeren via verschillende communicatiekanalen.
De vereniging richt zich tot diverse doelgroepen en werkt vaak samen met andere duurzame partners.
De vzw kan alle activiteiten ondernemen die het doel kunnen bevorderen. Deze opsomming is exemplatief, niet
limitatief.
 De vereniging kan aan andere stichtingen en ondernemingen deelnemen en ermee samenwerken. Zij kan in die
zin, doch slechts op bijkomstige wijze, handelsdaden stellen, enkel voor zover de opbrengst hiervan besteed
wordt aan het doel waarvoor zij werd opgericht. De activiteiten van de vereniging zijn niet beperkt tot het
grondgebied waarop de zetel zich bevindt.
De vereniging kan subsidies verwerven, zowel van de overheid als van private instellingen, aan sponsoring doen
en vertegenwoordigers uitzenden in binnen- en buitenland en zelf als vertegenwoordiger optreden.
De vereniging mag in het kader van het maatschappelijk doel alle roerende of onroerende goederen verwerven of
bezitten, in eigendom of anderszins, en deze goederen gebruiken, beheren of ten dienste stellen.
Artikel 4. De vereniging is opgericht voor onbepaalde duur. Zij kan ten allen tijde worden ontbonden.
 
Titel II -  Leden
Artikel 5. Het aantal leden is onbeperkt, maar moet ten minste drie bedragen.
Artikel 6. Een ieder die daartoe door de algemene vergadering wordt toegelaten kan tot de vereniging toetreden
als lid. Hij of zij dient hiertoe schriftelijk zijn/haar kandidatuur te stellen aan de voorzitter van de Raad van
Bestuur. Om toegelaten te worden dient deze kandidatuur op de eerstvolgende Algemene Vergadering met een

 *16306573*
Neergelegd
21-03-2016

0650618590

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

meerderheid van twee derden van de stemmen van de aanwezige of vertegenwoordigde effectieve leden te
worden aanvaard.
Door de leden is geen bijdrage verschuldigd.
Artikel 7. Elk lid kan ten allen tijde uit de vereniging treden. Het ontslag moet per brief aan de Raad van Bestuur
ter kennis worden gebracht.
 De uitsluiting van een lid kan slechts door de Algemene Vergadering en met een meerderheid van twee derden
van de aanwezige of vertegenwoordigde stemmen worden uitgesproken.
Artikel 8.  Uittredende of uitgesloten leden en hun rechtsopvolgers hebben geen deel in het vermogen van de
vereniging.
 
Titel III - Raad van Bestuur
Artikel 9. De vereniging wordt bestuurd door een Raad van Bestuur van tenminste twee bestuurders. Zij worden
benoemd voor onbepaalde duur door de Algemene Vergadering en zijn ten allen tijde door deze afzetbaar. Elke
bestuurder kan ten allen tijde uit het bestuur treden. Het ontslag moet per brief ter kennis gebracht worden aan
de voorzitter van de Raad van Bestuur.
Artikel 10. De bestuurders oefenen hun mandaat kosteloos uit.
Artikel 11. De Algemene Vergadering benoemt de bestuurders met een meerderheid van twee derden van de
uitgebrachte stemmen bij een aanwezigheid of vertegenwoordiging van twee derden van de effectieve leden.
Artikel 12.  De Raad van Bestuur kiest uit zijn leden een voorzitter. De voorzitter laat de Raad van Bestuur
bijeenroepen en zit de vergadering voor. De bestuurders handelen als college. De raad vergadert slechts geldig
indien ten minste de helft van de bestuurders aanwezig is. De beslissingen worden genomen bij gewone
meerderheid van stemmen. Bij staking van stemmen beslist de stem van de voorzitter of van diegene die hem
vervangt.
Artikel 13. De Raad van Bestuur bestuurt de vereniging en vertegenwoordigt deze bij elke gerechtelijke en
buitengerechtelijke handeling.
Hij is bevoegd voor alle aangelegenheden, met uitzondering van degenen die door de statuten of door de wet
uitdrukkelijk aan de algemene vergadering zijn voorbehouden.
De Raad van Bestuur kan voor bepaalde handelingen en taken, en voor daden van dagelijks bestuur, zijn
bevoegdheid overdragen aan een Dagelijks Bestuur of aan één of meer bestuurders. Deze delegatie is op ieder
ogenblik herroepbaar.
Artikel 14. Bij buitengerechtelijke handelingen wordt de vereniging, ook tegenover derden, geldig
vertegenwoordigd door de handtekening van een bestuurder.
Artikel 15. De Raad van Bestuur kan bij gewone meerderheid een deel van haar bevoegdheden delegeren aan
één of meer personen, al dan niet bestuurders, en deze dienovereenkomstig benoemen als persoon gemachtigd
de vereniging te vertegenwoordigen. De machtiging betreft nader door de Raad van Bestuur omschreven
handelingen en mag volledige delegatie inhouden voor de betrokken domeinen. De machtiging kan te allen tijde
herroepen worden of neemt automatisch een einde op het ogenblik dat de gemandateerde de hoedanigheid
verliest die de opname als gemandateerde rechtvaardigde, of overlijdt. De gemandateerden oefenen hun
bevoegdheden ofwel alleen ofwel gezamenlijk uit.
 
Titel IV  -  Algemene Vergadering
Artikel 16. De Algemene Vergadering is samengesteld uit alle leden.
Artikel 17. De Algemene Vergadering is uitsluitend bevoegd voor het wijzigen van de statuten, het toelaten en
ontslaan van de bestuurders, het goedkeuren van begroting en jaarrekening, het vrijwillig ontbinden van de
vereniging, het uitsluiten van een lid en alle andere gevallen waarin de statuten dat vereisen.
Alle andere bevoegdheden worden uitgeoefend door de Raad van Bestuur.
De Algemene Vergadering wordt door de Raad van Bestuur bijeengeroepen telkens als het doel of het belang
van de vereniging zulks vereist. De oproeping gebeurt per brief /e-mail, minimum 8 dagen voor het tijdstip van de
Algemene Vergadering. Zij moet minstens één maal per jaar worden bijeengeroepen, in de loop van de eerste
helft van het jaar. Dit voor het goedkeuren van de rekeningen van het afgelopen jaar en de begroting van het
lopende jaar.
De Raad van Bestuur is bovendien verplicht, wanneer één vijfde van de leden daarom verzoekt, een bijzondere
Algemene Vergadering samen te roepen. In laatstgenoemd geval roept de Raad van Bestuur de Algemene
Vergadering bijeen binnen eenentwintig dagen na het verzoek tot bijeenroeping.
De Algemene Vergadering wordt uiterlijk gehouden op de veertigste dag na dit verzoek.
Artikel 18. Met uitzondering van de door de wet en de statuten voorziene gevallen worden de besluiten genomen
bij gewone meerderheid van stemmen van de aanwezige en de vertegenwoordigde stemmen. Bij staking van
stemmen beslist de stem van de voorzitter of van diegene die hem vervangt.
 
Titel V  -  Begrotingen en rekeningen
Artikel 19. Het boekjaar van de vereniging loopt van 1 januari tot 31 december, met uitzondering van het eerste
boekjaar dat loopt van de oprichting tot 31 december 2016. De Raad van Bestuur bereidt de rekeningen en
begrotingen voor en legt deze ter goedkeuring voor aan de algemene vergadering.
 
Titel VI  -   Slotbepalingen
Artikel 20. Na ontbinding van de vereniging zal haar bezit toevertrouwd worden aan een ander werk zonder
winstoogmerk dat de doelstellingen van de huidige vereniging benadert.
Artikel 21. Voor al hetgeen dat door de statuten niet wordt geregeld, zal de Wet van 27 juni 1921, zoals gewijzigd

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

door de Wet van 2 mei 2002, van toepassing zijn.
 
Na lezing en goedkeuring van deze statuten vergaderen de oprichters in Buitengewone Algemene Vergadering
en duiden als bestuurders aan:
 
Saartje Monden, Scharent 148, 3150 Haacht
Tine Huyse, Albert Stainierstraat 21, 3001 Heverlee

  
Deze kiezen uit hun midden:
 
Tine Huyse, Albert Stainierstraat 21, 3001 Heverlee, voorzitter
   
Saartje Monden, Scharent 148, 3150 Haacht, bestuurder
 
(get.)
Tine Huyse
Saartje Monden
Mithymna Chantal Corke
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

3/
20

16
 - 

An
ne

xe
s 

du
 M

on
ite

ur
 b

el
ge

 


