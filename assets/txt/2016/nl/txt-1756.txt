





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

Mod PDF 11.1

Ondernemingsnummer :
Benaming (voluit) : Robur Capital

(verkort) :

Naamloze vennootschapRechtsvorm :

(volledig adres)
Zetel : Industrieweg 45

8800 Roeselare

OprichtingOnderwerp akte :

Uit een akte opgemaakt voor geassocieerd notaris Filip Logghe te Menen op 8 januari 2016
(neergelegd vóór registratie), blijkt de volgende oprichting:
1. De rechtsvorm van de vennootschap en haar naam:
De vennootschap wordt opgericht onder de rechtsvorm van een naamloze vennootschap en met de
naam “Robur Capital”.
2. De nauwkeurige aanduiding van de zetel van de vennootschap:
De maatschappelijke zetel wordt voor het eerst gevestigd te 8800 Roeselare, Industrieweg 45.
3. De duur van de vennootschap:
De vennootschap wordt opgericht voor onbepaalde duur.
4. De nauwkeurige opgave van de identiteit van de oprichters:
- de BVBA “STELVANK”, met zetel in het gerechtelijk arrondissement West-Vlaanderen, rechtbank
van koophandel Gent, afdeling Kortrijk, te 8880 Ledegem (Sint-Eloois-Winkel), Kuipebosstraat 11,
houder van het ondernemingsnummer en BTW-nummer 0508.720.557.
- de NV “V & V INVEST”, met zetel in het gerechtelijk arrondissement West-Vlaanderen, rechtbank
van koophandel Gent, afdeling Brugge, te 8420 De Haan, Dorpsstraat 4, houder van het
ondernemingsnummer en BTW-nummer 0869.592.528.
- de BVBA “BOUWPROMOTIE BDW”, met zetel in het gerechtelijk arrondissement Oost-Vlaanderen,
rechtbank van koophandel Gent, afdeling Gent, te 9831 Sint-Martens-Latem, Pontstraat 92 bus C,
houder van het ondernemingsnummer en BTW-nummer 0859.705.159.
- de BVBA “WIMEL”, met zetel in het gerechtelijk arrondissement West-Vlaanderen, rechtbank van
koophandel Gent, afdeling Veurne, te 8670 Koksijde, Oostendelaan 4 bus 202, houder van het
ondernemingsnummer en BTW-nummer 0478.563.455.
5. Het bedrag van het maatschappelijk kapitaal, de samenstelling van het maatschappelijk kapitaal
(in voorkomend geval, de conclusies van het verslag van de bedrijfsrevisor met betrekking tot de
inbrengen in natura), het gestorte bedrag, de vennoten die hun inbreng nog niet volledig hebben
volgestort met het bedrag van de nog niet volgestorte inbrengen, het bedrag van het eventueel
toegestane kapitaal:
Het maatschappelijk kapitaal bedraagt 4.500.000,00 €. Het is vertegenwoordigd door 36 aandelen op
naam, zonder nominale waarde, die ieder een gelijk deel van het maatschappelijk vermogen
vertegenwoordigen. De aandelen zijn verdeeld in 4 categorieën, genummerd van 1 tot en met 4.
Het maatschappelijk kapitaal is volledig onderschreven als volgt:
- de BVBA “Stelvank” tekent in op 16 aandelen van categorie 1 voor 2.000.000,00 €, welk bedrag
volgestort is ten belope van 1.000.000,00 €, die op haar naam worden ingeschreven in het
aandelenregister.
- de NV “V & V Invest” tekent in op 16 aandelen van categorie 2 voor 2.000.000,00 €, welk bedrag
volgestort is ten belope van 1.000.000,00 €, die op haar naam worden ingeschreven in het
aandelenregister.
- de BVBA “Bouwpromotie BDW” tekent in op 2 aandelen van categorie 3 voor 250.000,00 €, welk
bedrag volgestort is ten belope van 125.000,00 €, die op haar naam worden ingeschreven in het
aandelenregister.

 *16300673*
Neergelegd
08-01-2016

0645766909

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

12
/0

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

- de BVBA “Wimel” tekent in op 2 aandelen van categorie 4 voor 250.000,00 €, welk bedrag
volgestort is ten belope van 125.000,00 €, die op haar naam worden ingeschreven in het
aandelenregister.
Het gestort kapitaal bedraagt zodoende 2.250.000,00 €.
De notaris-minuuthouder bevestigt de deponering van het gestorte kapitaal, overeenkomstig de
bepalingen van het Wetboek van Vennootschappen, waarbij de deponering werd verricht bij ING
België.
6. Het begin en het einde van het boekjaar:
Het boekjaar begint op 1 januari en eindigt op 31 december.
Het eerste boekjaar wordt afgesloten op 31 december 2017.
7. De bepalingen betreffende het aanleggen van reserves, de verdeling van de winst en de verdeling
van het na vereffening overblijvende saldo:
Het batig saldo dat de balans aanwijst nadat alle lasten, de algemene kosten, de nodige provisies en
afschrijvingen zijn afgetrokken, maakt de zuivere winst van de vennootschap uit.
Van de nettowinst van de vennootschap wordt elk jaar ten minste 5% afgenomen voor de vorming
van de wettelijke reserve. Deze afneming is niet langer verplicht van zodra de wettelijke reserve
één/tiende van het maatschappelijk kapitaal bedraagt.
Het saldo van de winst staat ter beschikking van de algemene vergadering die over de aanwending
ervan beslist bij eenvoudige meerderheid.
Na aanzuivering van de passiva zullen bij vereffening de netto maatschappelijke activa verdeeld
worden op de volgende wijze :
- bij voorrang zullen de aandelen tot het beloop van het gedeelte van het kapitaal dat zij
vertegenwoordigen terugbetaald worden, na aftrek van de stortingen die gebeurlijk nog moeten
verricht worden.
- het eventueel saldo wordt gelijk over al de aandelen verdeeld.
8. De aanwijzing van de personen die gemachtigd zijn de vennootschap te besturen en te verbinden,
de omvang van hun bevoegdheid en de wijze waarop zij deze uitoefenen, hetzij alleen, hetzij
gezamenlijk, hetzij als college:
De vennootschap wordt bestuurd door een raad van bestuur samengesteld uit ten min¬ste 4 leden
en maximum 8 leden, al dan niet aandeelhouders, benoemd voor ten hoogste 6 jaar door de
algemene vergadering van de aandeelhouders. Zij mogen herbenoemd worden.
De aandeelhouders van categorie 1 tot en met 4 hebben het recht om telkens minstens 1 bestuurder
voor te dragen. Wanneer een categorie van aandelen uit meerdere aandeelhouders bestaat, zal de
voordracht van kandidaat-bestuurders bij gewone meerderheid binnen de desbetreffende categorie
worden beslist.
De opdracht van de bestuurders kan te allen tijde worden herroepen. Bij het openvallen van een
bestuursopdracht ingevolge overlijden, ontslag of om het even welke andere reden ook, hebben de
overblijvende bestuurders het recht om voorlopig in de vacature te voorzien. De bestuurders van
dezelfde categorie als de bestuurder van wie het mandaat voortijdig openvalt, hebben een
voordrachtrecht met betrekking tot de te coöpteren bestuurder. De bestuurder dient gekozen te
worden onder de aldus voorgedragen kandidaten.
Wanneer een rechtspersoon tot bestuurder wordt benoemd, is deze verplicht onder zijn vennoten,
aandeelhouders, zaakvoerders, bestuurders of werknemers, een vaste vertegenwoordiger aan te
duiden, die belast wordt met de uitvoering van de opdracht van bestuurder in naam en voor rekening
van de rechtspersoon. Voor de benoeming en beëindiging van de opdracht van de vaste
vertegenwoordiger gelden dezelfde regels van openbaarmaking alsof hij deze opdracht in eigen
naam en voor eigen rekening zou vervullen.
De raad van bestuur is bevoegd om alle handelingen te verrichten die nodig of dienstig zijn voor de
verwezenlijking van het doel van de vennootschap, behoudens die waarvoor volgens de wet alleen
de algemene vergadering bevoegd is. De raad van bestuur kan in zijn midden en onder zijn
aansprakelijkheid een of meer adviserende comités oprichten. Hij omschrijft hun samenstelling en
hun opdrachten.
De raad van bestuur vertegenwoordigt de vennootschap jegens derden en in rechte als eiser en als
verweerder.
Onverminderd de algemene vertegenwoordigingsbevoegdheid van de raad van bestuur als college,
zal de vennootschap geldig verbonden zijn voor alle contractuele of gerechtelijke handelingen als
volgt:
- door minstens 2 bestuurders, ongeacht het bedrag of de aard van rechtshandeling.
- wanneer er 1 of meerdere gedelegeerd bestuurders zijn, door 1 gedelegeerd bestuurder, ongeacht
het bedrag of de aard van rechtshandeling.
Werden benoemd tot eerste bestuurders:
- namens de aandelen van categorie 1: de BVBA “Stelvank”, met zetel in het gerechtelijk
arrondissement West-Vlaanderen, rechtbank van koophandel Gent, afdeling Kortrijk, te 8880

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

12
/0

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

Ledegem (Sint-Eloois-Winkel), Kuipebosstraat 11, houder van het ondernemingsnummer en BTW-
nummer 0508.720.557, met als vaste vertegenwoordiger, de heer CASET Peter, wonende te 8880
Ledegem (Sint-Eloois-Winkel), Kuipebosstraat 11.
- namens de aandelen van categorie 2: de NV “V & V Invest”, met zetel in het gerechtelijk
arrondissement West-Vlaanderen, rechtbank van koophandel Gent, afdeling Brugge, te 8420 De
Haan, Dorpsstraat 4, houder van het ondernemingsnummer en BTW-nummer 0869.592.528, met als
vaste vertegenwoordiger, de heer VERHELST Johan, wonende te 8420 De Haan, Dorpsstraat 4.
- namens de aandelen van categorie 3: de BVBA “Bouwpromotie BDW”, met zetel in het gerechtelijk
arrondissement Oost-Vlaanderen, rechtbank van koophandel Gent, afdeling Gent, te 9831 Sint-
Martens-Latem, Pontstraat 92 bus C, houder van het ondernemingsnummer en BTW-nummer
0859.705.159, met als vaste vertegenwoordiger, de heer TYTGADT Peter, wonende te 9831 Sint-
Martens-Latem, Pontstraat 92C.
- namens de aandelen van categorie 4: de BVBA “Creafim”, met zetel in het gerechtelijk
arrondissement West-Vlaanderen, rechtbank van koophandel Gent, afdeling Kortrijk, te 8870 Izegem,
Heyestraat 1, houder van het ondernemingsnummer en BTW-nummer 0897.826.159, met als vaste
vertegenwoordiger, de heer DEBLAUWE Wim, wonende te 8870 Izegem, Heyestraat 1.
De bestuurders wamen onmiddellijk in raad van bestuur bijeen, en nemen met eenparig¬heid van
stemmen volgende besluiten: werd benoemd tot gedelegeerd bestuurder en voorzitter van de raad
van bestuurder:
- de BVBA “Creafim”, met zetel in het gerechtelijk arrondissement West-Vlaanderen, rechtbank van
koophandel Gent, afdeling Kortrijk, te 8870 Izegem, Heyestraat 1, houder van het
ondernemingsnummer en BTW-nummer 0897.826.159, met als vaste vertegenwoordiger, de heer
DEBLAUWE Wim, wonende te 8870 Izegem, Heyestraat 1.
9. De aanwijzing van een commissaris:
Zolang de vennootschap evenwel kan genieten van de uitzonderingsbepaling voorzien bij artikel 141,
2 ° van het Wetboek van Vennootschappen, heeft iedere vennoot conform artikel 166 van het
Wetboek van Vennootschappen individueel de onderzoeks- en controlebevoegdheid van een
commissaris.
10. De nauwkeurige omschrijving van het doel:
De vennootschap heeft tot doel het functioneren als een beleggings- en investeringsvennootschap
en daartoe de door haar aangetrokken middelen te beleggen, en dit voornamelijk maar niet
uitsluitend in ondernemingen en entiteiten.
Met ondernemingen en entiteiten wordt bedoeld: alle ondernemingen in de ruimste zin, ongeacht de
rechtsvorm of de aard, zo onder meer vennootschappen, verenigingen, stichtingen of andere
rechtspersonen, met handels-, nijverheids-, financieel, roerend of onroerend oogmerk, van
commerciële of burgerlijke aard, naar Belgisch of buitenlands recht, in de bedrijfswereld of in de
publieke sector, alsook groepen, samenwerkingsverbanden, jointventures, fondsen, syndicaten,
publieke of semipublieke instellingen, niet gouvernementele organisaties (in het kort ngo’s),
universiteiten en kennisinstellingen, om het even welke andere entiteiten, al dan niet met
rechtspersoonlijkheid, al dan niet genoteerd op een binnenlandse of buitenlandse beurs.
De vennootschap kan, met het oog op de realisatie van haar doel, alle verrichtingen stellen die,
rechtstreeks of onrechtstreeks, betrekking hebben op het maken, het beheren, het opvolgen, het
valoriseren en het te gelde maken van, in de meest ruime betekenis, beleggingen in aandelen, in aan
aandelen gerelateerde instrumenten of rechten, in andere financiële instrumenten of rechten, in
leningen, in obligaties en in andere schuldinstrumenten of aan schuld gerelateerde rechten. Zonder
beperking aan de algemeenheid van het voorgaande kan de vennootschap steeds
termijnbeleggingen of liquide middelen aanhouden.
Het doel van de vennootschap omvat verder, in het kader van haar beleggingen en zonder dat dit
beperkend dient te worden gelezen, alle volgende activiteiten:
- het gemeenschappelijk beleggen van kapitaal;
- het nemen en het aanhouden van participaties en belangen in ondernemingen en entiteiten, zowel
bestaande als nieuwe, zowel rechtstreeks als onrechtstreeks;
- het identificeren en begeleiden tot financierbare ondernemingsprojecten van potentieel interessante
businessideeën en -opportuniteiten, die voortkomen uit de onderzoeksinspanningen en kennis
aanwezig bij nieuwe of bestaande ondernemingen, clusters van ondernemingen, spin-offs,
universitaire instellingen, onderzoeks- en/of kennisinstellingen en/of privé personen;
- het deelnemen aan de oprichting en de ontwikkeling van nieuwe ondernemingen met mogelijke
hoge groei- en rendabiliteitspotentie;
- het bevorderen van en het deelnemen, in het algemeen, aan de oprichting, de ontwikkeling, de
organisatie, de reorganisatie, de uitbreiding of enige andere vorm van bedrijfsstructurering of andere
herstructureringsverrichting, zo onder meer via inbreng, participatie, investering, fusie, splitsing of
daarmee gelijkgestelde verrichtingen of anderszins, bij ondernemingen en entiteiten, ongeacht de
rechtsvorm of de aard, al dan niet met rechtspersoonlijkheid, al dan niet genoteerd op een beurs;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

12
/0

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

- het verschaffen van risicokapitaal;
- het verwerven bij wijze van aankoop of anderszins, het productief maken, het overdragen, het
inbrengen of verhandelen van, in de meest ruime zin, alle roerende waarden en alle
schuldvorderingen;
- het verstrekken van financiering aan ondernemingen en entiteiten;
- het verstrekken van onderpand of andere financiële zekerheden en garanties ten voordele van
Verbonden ondernemingen en entiteiten alsook, voor zover zij daarbij een belang heeft, van
natuurlijke personen en andere derden, of het garanderen van hun verplichtingen, het optreden als
hun agent of hun vertegenwoordiger, het toestaan van voorschotten, kredieten, leningen of andere
financieringsvormen, evenals het verlenen van hypotheken of andere zekerheden, en in het
algemeen, het verrichten van alle handels- en financiële operaties, in de meest ruime zin, behalve
die welke wettelijk gereglementeerd en vergunningsplichtig zijn;
- het uitoefenen van de functies van bestuurder, zaakvoerder, lid van een directiecomité of
adviescomité of vereffenaar in andere vennootschappen, verenigingen, stichtingen, rechtspersonen,
instellingen en entiteiten met of zonder rechtspersoonlijkheid.
De vennootschap is een actieve beleggings- en investeringsmaatschappij die direct of indirect is
betrokken bij en/of deelneemt aan de oprichting, het management, het bestuur, de bestuursorganen,
de adviescomités, de bedrijfsvoering, de controle en de vereffening van de ondernemingen en
entiteiten, waarin zij een belang, participatie, deelneming of investering heeft. Zij kan, op alle
mogelijke vlakken, advies en bijstand verlenen met betrekking tot de bedrijfsactiviteiten, het
management, het bestuur en de bestuursorganen en zij kan, in het algemeen en in de meest ruime
zin, alle handelingen stellen die geheel of gedeeltelijk, rechtstreeks of onrechtstreeks, inherent zijn
aan de activiteiten van een beleggingsfonds.
De bovenvermelde opsommingen en omschrijvingen zijn niet beperkend, zodat de vennootschap alle
handelingen kan stellen, die op welke wijze ook kunnen bijdragen tot de verwezenlijking van haar
maatschappelijk doel.
De vennootschap mag haar doel verwezenlijken zowel in België als in het buitenland, op alle wijzen
en manieren, die zij het best geschikt zou achten. Zij kan om het even welke handels-, industriële,
financiële, burgerlijke, roerende of onroerende en andere verrichtingen uitvoeren, die rechtstreeks of
onrechtstreeks, geheel of gedeeltelijk, de verwezenlijking van het maatschappelijk doel van de
vennootschap in de hand werken of met de verwezenlijking ervan verband houden.
De vennootschap handelt hetzij voor eigen rekening, hetzij voor rekening van derden, als
tussenpersoon of als vertegenwoordiger, in deelneming of in samenwerking met derden.
11. De plaats, de dag en het uur van de jaarvergadering van de vennoten, alsook de voorwaarden
voor de toelating tot de vergadering en voor de uitoefening van het stemrecht:
De jaarvergadering wordt gehouden op de laatste vrijdag van de maand juni om 10u in de
maatschappelijke zetel of op een andere plaats aan te duiden in de oproepingsbrief. Indien deze dag
een wettelijke feestdag is, heeft de jaarvergadering de volgende werkdag plaats.
De eerste jaarvergadering wordt gehouden in het jaar 2018.
De aandeelhouders kunnen unaniem en schriftelijk alle besluiten nemen die tot de bevoegdheid van
de algemene vergadering behoren, met uitzondering van die welke bij authentieke akte moeten
worden opgemaakt.
Overeenkomstig het Wetboek van Vennootschappen en naar keuze van het bestuursorgaan kan de
aandeelhouders de mogelijkheid worden geboden om op afstand deel te nemen aan een algemene
vergadering, door middel van een door de vennootschap ter beschikking gesteld elektronisch
communicatiemiddel. Het bestuursorgaan dient de procedure en de modaliteiten van gebruik te
organiseren en bovendien ervoor te zorgen dat de wettelijke bepalingen, onder andere inzake
controle en veiligheid, nageleefd worden.
Elk aandeel geeft recht op één stem.
Elke aandeelhouder mag zich schriftelijk of per telefax op de algemene vergadering laten
vertegenwoordigen door een lasthebber, al of niet vennoot. De bestuurder(s) mag/mogen de vorm
van de volmachten bepalen. De volmachtdrager moet de volmacht vóór de algemene vergadering
voorleggen, zodat deze aan de notulen van de vergadering gehecht kan worden.
Wanneer de behoorlijk opgevraagde en opeisbare stortingen niet gedaan zijn, dan worden de
rechten verbonden aan de betreffende aandelen, inbegrepen het stemrecht, geschorst.
Wanneer het aandeel toebehoort aan een onverdeeldheid, dan moeten de onverdeelde eigenaars
zich ten opzichte van de vennootschap door één enkel persoon laten vertegenwoordigen; zolang dit
niet gebeurd is, worden de rechten die aan deze aandelen verbonden zijn, inbegrepen het stemrecht,
geschorst.
Wanneer het aandeel met vruchtgebruik is bezwaard, dan worden de rechten verbonden aan dat
aandeel, inbegrepen het stemrecht en het dividendenrecht, uitgeoefend door de vruchtgebruiker,
tenzij onderling anders overeengekomen.
Wanneer het aandeel in pand is gegeven, dan worden de rechten verbonden aan dat aandeel,

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

12
/0

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenderende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

inbegrepen het stemrecht, uitgeoefend door de eigenaar-pandgever, tenzij onderling anders
overeengekomen.
Alvorens aan de vergadering deel te nemen zijn de aandeelhouders of hun volmachtdragers verplicht
de aanwezigheidslijst, met aanduiding van de naam, de voorna(a)m(en) en de woonplaats of de
maatschappelijke benaming van de aandeelhouders en het aantal aandelen dat zij
vertegenwoordigen, te ondertekenen.
12. Verbintenissen namens de vennootschap in oprichting:
Overeenkomstig artikel 60 van het Wetboek van Vennootschappen worden ter gelegenheid van de
oprichting, de rechten en de verplichtingen die voortvloeien uit de verbintenissen die namens de
vennootschap in oprichting zijn verricht tussen 1 september 2015 en de ondertekening van de
oprichtingsakte, overgenomen door de vennootschap, en dit onder de opschortende voorwaarde van
neerlegging van de oprichtingsakte bij de rechtbank van koophandel.
13. Volmacht formaliteiten:
De oprichters geven bij deze bijzondere volmacht aan
- de vennootschap “Creafim”, met zetel in het gerechtelijk arrondissement West-Vlaanderen,
rechtbank van koophandel Gent, afdeling Kortrijk, te 8870 Izegem, Heyestraat 1, houder van het
ondernemingsnummer en BTW-nummer 0897.826.159, vertegenwoordigd door de heer DEBLAUWE
Wim, wonende te 8870 Izegem, Heyestraat 1, en haar medewerkers, met recht om afzonderlijk te
handelen en met recht van indeplaatsstelling, om alle nuttige of noodzakelijke formaliteiten te
vervullen voor de inschrijving van de vennootschap bij de Kruispuntbank van de Ondernemingen en
voor de aanvraag van een BTW-nummer.
- aan de vennootschap “Titeca Henri Accountancy”, met zetel te 8800 Roeselare, Heirweg 198, en
haar medewerkers, met recht om afzonderlijk te handelen en met recht van indeplaatsstelling, om
alle nuttige of noodzakelijke formaliteiten te vervullen voor de inschrijving van de vennootschap bij de
Kruispuntbank van de Ondernemingen en voor de aanvraag van een BTW-nummer.

°
°         °
Opgemaakt te Menen op 8 januari 2016.
Geassocieerd notaris Filip Logghe te Menen.
 
Hierbij ook neergelegd:
- afschrift van de akte.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

12
/0

1/
20

16
 - 

An
ne

xe
s 

du
 M

on
ite

ur
 b

el
ge

 


