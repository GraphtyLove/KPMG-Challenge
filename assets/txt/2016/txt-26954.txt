





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Van Hees Willy gcv

(afgekort) :

Rechtsvorm : Burgerlijke Vennootschap onder vorm van Gewone Commanditaire
Vennootschap

Zetel : Groenstraat 47 0-04

2470

België

Onderwerp akte : Oprichting

Retie

Op 31 augustus 2016.
 
ZIJN VERSCHENEN:
De heer Van Hees Willy, De Horeman 25, 2370 Arendonk, accountant, gehuwd onder wettelijk stelsel met
Broeckx Godelieve, 
De heer Meeus Kris, Pontfort 149, 2470 Retie, bedrijfsleider, ongehuwd, 
De comparanten richten bij deze een gewone commanditaire vennootschap op. De vennootschap is een
burgerlijke vennootschap onder de vorm van een gewone commanditaire vennootschap.
Haar naam luidt: 'Van Hees Willy gcv'
Ze wordt gevestigd te 2470 Retie, Groenstraat 47 bus 0-04.
Comparant sub 1 neemt deel aan de oprichting als gecommanditeerde vennoot voor de duur van de
vennootschap.
Comparant sub 2 treedt op als stille vennoot.
Kapitaal van de vennootschap, dat geheel geplaatst is, bedraagt 250 euro en is verdeeld in 250 aandelen, met
een fractiewaarde van één/tweehondervijftigste van het kapitaal. Op dit kapitaal is ingetekend door de oprichters,
zoals hierna wordt uiteengezet en deze hebben zich onvoorwaardelijk verbonden tot nagemelde inbreng.
De oprichter sub 1 heeft ingetekend op 249 aandelen en betaald hierop 249 euro.
De oprichter sub 2 heeft ingetekend op 1 aandeel en betaald hierop 1 euro.
De comparanten verklaren dat de statuten van de vennootschap luiden als volgt:
Rechtsvorm – naam - identificatie.
De vennootschap is een burgerlijke vennootschap die de rechtsvorm aanneemt van een gewone commanditaire
vennootschap.
Zij is een vennootschap waaraan de hoedanigheid van accountant is verleend in de zin van artikel 4, 2° van de
wet van 22 april 1999 betreffende de boekhoudkundige en fiscale beroepen.
Deze heeft als naam "Van Hees Willy gcv".
De zetel van de vennootschap is gevestigd te 2470 Retie, Groenstraat 47 bus 0-04
De zetel kan slechts overgebracht worden naar een andere plaats in België bij eenvoudige beslissing van de
zaakvoerder of het college van zaakvoerders.
Doel.
De vennootschap heeft tot doel de burgerlijke werkzaamheden van accountant uit te oefenen, zoals omschreven
in artikel 34 van de wet van tweeëntwintig april negentienhonderd negenennegentig betreffende de
boekhoudkundige en fiscale beroepen, evenals het uitoefenen van alle hiermee verenigbare activiteiten.
Deze activiteiten worden uitgeoefend door of onder de effectieve leiding van natuurlijke personen die de
hoedanigheid hebben van accountant, of de hoedanigheid hebben van een van de personen zoals vermeld in
artikel 6 § 1, 7°, derde alinea van het Koninklijk Besluit van 4 mei 1999 betreffende het Instituut van de
Accountants en de Belastingconsulenten, die hen zou toelaten deze activiteiten in eigen naam uit te oefenen,

 *16319194*
Neergelegd
21-09-2016

0662820004

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

overeenkomstig de wet van 22 april 1999 met betrekking tot de boekhoudkundige en fiscale beroepen.
Behoren met name tot de activiteiten van de accountant:
1° het nazien en corrigeren van alle boekhoudstukken;
2° zowel privé- als gerechtelijke expertise, met betrekking tot de boekhoudkundige organisatie van
ondernemingen alsook de analyse met boekhoudtechnische procedés, van de positie en werking van
ondernemingen vanuit het oogpunt van hun kredietwaardigheid, rentabiliteit en risico’s;
3° het organiseren van boekhoudkundige en administratieve diensten bij ondernemingen en het verstrekken van
advies inzake boekhoudkundige en administratieve organisatie bij ondernemingen;
4° het organiseren en voeren van de boekhouding van derden;
5° het verstrekken van advies in alle belastingaangelegenheden, het bijstaan van belastingplichtigen bij de
nakoming van hun fiscale verplichtingen en het vertegenwoordigen van belastingplichtigen, uitgezonderd het
vertegenwoordigen van ondernemingen waarin hij de opdrachten zoals bedoeld in nr. 6° of waarin hij de
opdrachten zoals bedoeld in artikel 166 van het Wetboek van vennootschappen, verricht;
6° het uitvoeren van andere opdrachten dan deze bedoeld in de nummers 1° tot 5° en waarvan de uitvoering hem
bij of krachtens de wet is voorbehouden.
Behoort onder meer tot de verenigbare activiteiten:
• de juridische dienstverlening in verband met de werkzaamheden van accountant, voor zover dit niet geschiedt
als hoofdwerkzaamheid of voor zover dit door zijn aard een onderdeel uitmaakt van de uitoefening van de
werkzaamheden van accountant;
• het verstrekken van adviezen, raadplegingen in statistische, economische, financiële en administratieve
aangelegenheden, en het uitvoeren van allerlei studies en werkzaamheden dienaangaande, met uitzondering
van beleggingsadvies en de activiteiten waarvoor een bijkomende erkenning vereist is en/of die door de wet
voorbehouden zijn aan andere beroepen;
• het verstrekken van advies over de sociale wetgeving, loonberekeningen of het verlenen van bijstand bij het
vervullen van bepaalde sociaalrechtelijke formaliteiten, voor zover deze een aanvullende en bijkomstige activiteit
is die niet het voorwerp uitmaakt van een afzonderlijke facturatie.
De vennootschap mag tevens alle opdrachten uitvoeren die krachtens het Wetboek van vennootschappen en
bijzondere wetten toevertrouwd kunnen worden aan de accountant die is ingeschreven op de deellijst van de
externe accountants.
Zij mag eveneens, onder de voorwaarden bepaald door de toepasselijke wetgeving, elke verrichting die van aard
is de verwezenlijking van haar doel te bevorderen en telkens in overeenstemming is met de plichtenleer die geldt
voor het beroep van accountant, tot stand brengen.
De vennootschap mag, in ondergeschikte orde aan de bovenvermelde werkzaamheden van accountant, een
eigen roerend en onroerend vermogen aanleggen en beheren en alle handelingen stellen die hiermee
rechtstreeks of onrechtstreeks verband houden en die van die aard zijn de opbrengst van deze onroerende en
roerende goederen te bevorderen, voor zover deze handelingen niet in strijd zijn met de deontologie van de
accountant.
Zij mag haar onroerende goederen in hypotheek stellen en mag borgstelling verlenen voor alle leningen,
kredietopeningen en andere verrichtingen zowel voor haarzelf als voor alle derden, met uitzondering van de
cliënten. Zij mag aan wie ook, met uitzondering van de cliënten, leningen toestaan, en (hypothecaire) waarborgen
verlenen.
Zij mag haar doel zowel in België als in het buitenland verwezenlijken, onder voorbehoud van internationale
bepalingen ter zake.
Zij mag rechtstreeks of onrechtstreeks via inbreng, fusie, inschrijving of iedere andere manier, geen
deelnemingen bezitten in andere rechtspersonen dan:
• vennootschappen erkend door het Instituut van de Accountants en de Belastingconsulenten;
• rechtspersonen die lid zijn van het Instituut van de Bedrijfsrevisoren of auditkantoren zoals bedoeld in artikel 2
van de wet van 22 juli 1953 houdende oprichting van een Instituut van de Bedrijfsrevisoren en organisatie van het
publiek toezicht op het beroep van bedrijfsrevisor;
• rechtspersonen die lid zijn van het Beroepsinstituut van erkende boekhouders en fiscalisten, of rechtspersonen
zoals bedoeld in artikel 8, 9 en 10 van het koninklijk besluit van 15 februari 2005 betreffende de uitoefening van
het beroep van erkend boekhouder en erkend boekhouder-fiscalist in het kader van een rechtspersoon.
Zij mag zonder de voorafgaande en steeds herroepbare toelating van het Instituut geen taak van bestuurder of
zaakvoerder uitoefenen in handelsvennootschappen of vennootschappen met handelsvorm, andere dan die in
het voorafgaande lid zijn opgesomd, tenzij zij door een rechtbank hiermee wordt belast.
Duur
De vennootschap wordt opgericht voor onbepaalde duur. Zij kan slechts door de wil van de vennoten ontbonden
worden bij besluit van de algemene vergadering, genomen volgens de regels die voor de wijziging van de
statuten zijn gesteld.
Aandelen.
§1. Overgang van aandelen onder levenden
Een vennoot kan zijn aandelen van de vennootschap overdragen onder levenden aan een medevennoot of aan
een derde, onder voorbehoud van hetgeen onder § 4 en 6 staat vermeld.
§2. Vorm en overdracht
De overdracht of overgang van aandelen geschiedt bij toepassing van art 1690 BW
§3. publiciteit van overdracht
De overdracht van aandelen, toebehorend aan de gecommanditeerde vennoot zullen het voorwerp uitmaken van
een publicatie in de bijlagen tot het Belgisch Staatsblad overeenkomstig het wetboek van vennootschappen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

§4. Enkel accountants die lid zijn van het Instituut van de Accountants en de Belastingconsulenten mogen
wettelijk in het bezit zijn van de meerderheid van de stemrechten, zodat enkel zij een beslissende invloed kunnen
uitoefenen op de oriëntatie van het beleid van de vennootschap.
Geen persoon of belangengroepering bezit rechtstreeks of onrechtstreeks een deel van het kapitaal en/of van de
stemrechten die van aard is om de uitoefening van het beroep of de onafhankelijkheid van de accountants die
namens de vennootschap een opdracht uitvoeren, in het gedrang te brengen, alsmede de naleving door hen van
de regels die inherent zijn aan hun statuut en hun deontologie.
De vennoten en/of houders van stemrechten die geen lid zijn van het Instituut, mogen zich niet bevinden in een
toestand die wettelijk verboden is of onverenigbaar is met het doel en de activiteiten van de vennootschap; zij
mogen door hun inmenging in de uitvoering van de beroepswerkzaamheden de onafhankelijkheid van de
accountants, die namens de vennootschap een opdracht uitvoeren, niet in het gedrang te brengen.
§5. Overgang van aandelen in geval van overlijden
Het aandeel of de aandelen van een overleden vennoot gaan over op zijn erfgenamen of rechtsverkrijgenden,
onder voorbehoud van hetgeen onder § 4en 6 staat vermeld.
§6. voorkeurrecht van de vennoten
De aandelen kunnen slechts worden overgedragen nadat zij bij voorkeur voor overname zijn aangeboden aan
alle vennoten. Daartoe moeten volgende regels worden nageleefd:
De stemrechten mogen, op straffe van nietigheid, niet worden overgedragen onder levenden noch overgaan
wegens overlijden dan overeenkomstig de wet, in het bijzonder de wet van 22 april 1999 betreffende de
boekhoudkundige en fiscale beroepen en het koninklijk besluit van 16 oktober 2009 tot wijziging van het koninklijk
besluit van 4 mei 1999, betreffende het Instituut van de Accountants en de Belastingconsulenten, en mits de
voorafgaande goedkeuring van het college van zaakvoerders/ de enige zaakvoerder.
De Raad van het Instituut van de Accountants en de Belastingconsulenten wordt ingelicht over elke wijziging van
de stemrechten en van de samenstelling van haar aandeelhouderschap en bestuursorgaan binnen de vijftien
dagen nadat de wijziging uitwerking krijgt.
De vennoot die één of meer aandelen wil overlaten aan een andere vennoot of een derde, moet de zaakvoerder
of het college van zaakvoerders hierover schriftelijk inlichten.
In deze kennisgeving vermeldt hij het aantal, de voorgestelde overnameprijs, of de benaming, rechtsvorm en
zetel van de voorgesteld overnemende vennoot of aanvaarde kandidaat-vennoten.
Binnen de 15 dagen na de datum van verzending van deze kennisgeving, maakt de zaakvoerder of het college
van zaakvoerders de inhoud van dit schrijven aan de andere vennoten bekend. In geval van overlijden van een
vennoot maakt de zaakvoerder op eigen initiatief, vijftien dagen na ontvangst van het overlijdensbericht of een
officieel stuk waaruit het overlijden blijkt, aan de vennoten bekend hoeveel aandelen de overledene bezat.
Na deze bekendmaking wordt aan de bestaande vennoten de kans gegeven bij voorkeur, de aandelen waar het
over gaat over te nemen naar evenredigheid van het aantal aandelen dat zij in eigendom bezitten.
Indien één of meer vennoten het hun geboden voorrecht niet uitoefenen, verhoogt hun verzaking het recht van de
andere vennoten.
Het overblijvende aandeel of aantal aandelen wordt, indien geen evenredige verdeling mogelijk is tussen de
gegadigde vennoten, gesplitst in aandelenfracties tot de evenredigheid is bereikt, waarna alle aandelen wordt
gelijkgeschakeld door uitgifte van nieuwe effecten gelijk aan het kleinste onderaandeel en omwisseling van de
bestaande aandelen of fracties van aandelen tegen even zoveel nieuwe aandelen als er onderaandelen nodig
zijn om een volledig aandeel te vormen.
De vennoot die van zijn recht van voorkeur gebruik wil maken, moet er, op straf van verval, de zaakvoerder over
inlichten binnen de vijftien dagen, volgend op de dag van verzending van de voormelde bekendmaking gedaan
door de zaakvoerder.
Indien geen van de vennoten zijn voorkeurrecht uitoefent, worden de door de overlater voorgestelde
overnemer(s)/kanditaat venno(o)t(en) of de rechtsverkrijgende(n) van de overleden vennoot, eigenaar(s) van de
bedoelde aandelen, tenzij de algemene vergadering bij bijzondere meerderheid door deze statuten opgelegd
deze overnemer(s) of rechtverkrijgende(n) afwijst als vennoten. Daartoe moet de zaakvoerder of de
gecommanditeerde vennoot/vennoten het voorstel van overdracht op de agenda plaatsen van een bijzondere
algemene vergadering, die in elk geval moet worden gehouden binnen de drie weken na ontvangst van de
kennisgeving door de vennoot die zijn aandelen wenst over te dragen of van de kennisgeving door de
zaakvoerder van het overlijden.
Indien de vergadering de voorgestelde overnemers of rechtsverkrijgenden van de overleden vennoot afwijst,
moet dezelfde vergadering besluiten dat het recht op overname van de uittredende vennoot of de
rechthebbenden van de overleden vennoot definitief is en moet zij een kandidaat-overnemer aanwijzen die bereid
is de aandelen over te nemen, tegen de waarde van dit scheidingsaandeel zoals dit hierna wordt uiteengezet.
Wordt de door de algemene vergadering aangewezen kandidaat-overnemer binnen de veertien dagen na zijn
aanwijzing niet bereid gevonden tot de overname van de aandelen, dan heeft de uittredende vennoot of diens
vertegenwoordiger(s) of rechtverkrijgende(n) recht op de waarde van de aandelen. De waarde van deze
aandelen wordt door de betrokken partijen vrij bepaald. Bij gebrek aan akkoord wordt de prijs vastgesteld door
twee deskundigen, van wie één wordt aangewezen door de vennootschap en één door de uittredende vennoot of
de rechtverkrijgende(n) van de overleden vennoot.
Komen de twee deskundigen niet tot een akkoord, dan duiden zij een scheidsrechter aan die de prijs definitief zal
vaststellen en tegen wiens besluit geen beroep openstaat. Raken zij het niet eens over de aanstelling van een
scheidsrechter, dan zal deze op verzoek van de meest gerede partij aangeduid worden door de voorzitter van de
rechtbank van koophandel in wiens ambtsgebied de vennootschap haar zetel heeft.
 Vennoten.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

De rechten en verplichtingen van vennoten en erfgenamen.
Gecommanditeerde vennoten:
De gecommanditeerde vennoten zijn hoofdelijk en onbeperkt aansprakelijk voor alle verbintenissen van de
vennootschap.
Stille vennoten
De stille vennoten staan voor de schulden en verliezen van de vennootschap slechts in tot beloop van hun
inbreng, op voorwaarde dat zij geen enkele daad van bestuur verrichten, zelfs niet krachtens volmacht. De stille
vennoten mogen zich niet mengen in het bestuur van de vennootschap, maar zullen het recht hebben op de zetel
van de vennootschap kennis te nemen van alle registers en maatschappelijke geschriften en controle uit te
oefenen op alle verrichtingen van de vennootschap.
Bestuur.
§1. aantal – benoemingen
De leiding van de vennootschap berust bij één of meer zaakvoerders, al dan niet vennoten. Indien er twee of
meer zaakvoerders zijn, vormen deze een college, dat een voorzitter aanstelt en verder handelt zoals een
beraadslagende vergadering.
De zaakvoerder(s) wordt(en) benoemd door de algemene vergadering der vennoten voor de tijdsduur door haar
vast te stellen.
Indien er minstens drie zaakvoerders worden aangesteld, moet de meerderheid van hen de hoedanigheid
hebben van accountant en moet ingeschreven zijn op deellijst van de externe leden van het Instituut van de
Accountants en de Belastingconsulenten.
Indien vennootschappen van accountants tot zaakvoerders worden benoemd, worden deze overeenkomstig
artikel 61 van het Wetboek van vennootschappen vertegenwoordigd door een natuurlijk persoon die de
hoedanigheid heeft van accountant. Voor de benoeming en beëindiging van de opdracht van de vaste
vertegenwoordiger gelden dezelfde regels van openbaarmaking alsof hij deze opdracht in eigen naam en voor
eigen rekening zou vervullen.
Wanneer het college van zaakvoerders slechts uit twee leden bestaat, heeft minstens één van hen de
hoedanigheid van accountant; de andere mag:
een natuurlijke persoon of rechtspersoon zijn die in het buitenland een hoedanigheid bezit die als gelijkwaardig
wordt erkend met die van accountant en/of belastingconsulent,
een lid zijn van het Instituut van de Bedrijfsrevisoren,
een wettelijke auditor of een auditkantoor zijn zoals bedoeld in artikel 2 van de wet van 22 juli 1953 houdende
oprichting van een Instituut van de Bedrijfsrevisoren en organisatie van het publiek toezicht op het beroep van
bedrijfsrevisor,
een lid zijn van het Beroepsinstituut van erkende boekhouders en fiscalisten, of een natuurlijke persoon of een
rechtspersoon zoals bedoeld in artikel 8, 9 en 10 van het koninklijk besluit van 15 februari 2005 betreffende de
uitoefening van het beroep van erkend boekhouder en erkend boekhouder-fiscalist in het kader van een
rechtspersoon.
Wanneer er maar één zaakvoerder is, die (noodzakelijkerwijze) alle handelingen mag verrichten die nodig of
dienstig zijn tot verwezenlijking van het doel, behoudens die handelingen waarvoor volgens het Wetboek van
vennootschappen alleen de algemene vergadering bevoegd is, moet deze zaakvoerder de hoedanigheid van
accountant hebben.
De zaakvoerders kunnen slechts ongevraagd worden ontslagen door een besluit van de algemene vergadering
dat met eenparigheid van stemmen moet worden aangenomen, met uitsluiting van de zaakvoerder zelf, indien
deze tevens vennoot is. 
Elke zaakvoerder kan te allen tijde vrijwillig ontslag nemen door enkele kennisgeving aan de vennootschap,
onder verplichting zijn ambt te blijven vervullen totdat redelijkerwijze in zijn opvolging kan worden voorzien.
Uittredende zaakvoerders zijn herkiesbaar.
De algemene vergadering mag het mandaat van zaakvoerder bezoldigen.
Het bestuursorgaan kan gevolmachtigden aanstellen voor bepaalde of voor een reeks bepaalde
rechtshandelingen binnen de beperkingen van hun professionele bevoegdheid en onder voorbehoud van de
wettelijke beperkingen betreffende het voeren van de titel en de uitoefening van het beroep van accountant. De
personen aan wie een volmacht werd verleend en die geen lid zijn van het Instituut van de Accountants en de
Belastingconsulenten, kunnen geen handelingen stellen of beslissingen nemen die rechtstreeks of
onrechtstreeks verband houden met de uitoefening van het beroep of het voeren van de titel van accountant.
Deze beperking is niet van toepassing op de gevolmachtigde(n) die een hoedanigheid heeft (hebben) die
vermeld is onder artikel 6, §4 van deze statuten die ze toelaat om deze opdrachten in eigen naam uit te oefenen
De gevolmachtigden verbinden de vennootschap, binnen de perken van hun verleende volmacht, onverminderd
de verantwoordelijkheid van de betrokken zaakvoerder(s) in geval van overdreven volmacht.
Algemene vergadering van de vennoten.
 Jaarvergadering – Bijzondere of buitengewone algemene vergadering
De jaarvergadering wordt gehouden op de 1° juni om 18 uur, of indien die dag een zondag of een wettelijke
feestdag is, de eerstvolgende werkdag. De bijzondere of buitengewone algemene vergadering wordt gehouden
op de dag en uur aangewezen in de uitnodiging.
Boekjaar-inventaris-jaarrekening-winstverdeling-reservering-verliezen.
Het boekjaar begint op 1 januari en eindigt op 31 december van ieder jaar.
Op het einde van ieder boekjaar wordt door toedoen van de zaakvoerder de inventaris van het vermogen van de
vennootschap opgesteld, wordt de jaarrekening opgemaakt over het voorbije boekjaar en wordt de boekhouding
afgesloten.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

De zuivere winst blijkt uit de balans, na aftrek van de algemene kosten en de afschrijvingen. Over de
winstverdeling en de reservevorming zal beslist worden door de algemene vergadering. Het eenparig akkoord
van de stille vennoten wordt vereist. De verliezen zullen onder de vennoten verdeeld worden volgens dezelfde
verhouding als deze die voorzien is voor de verdeling van de winsten. Nochtens zal de bijdrage in de verliezen
van de stille vennoten nooit hun inbreng mogen overtreffen.
Ontslag - vereffening.
§1. Ontbinding
De vennootschap wordt ontbonden:
ten gevolge van een rechterlijke beschikking die kracht van gewijsde heeft verkregen;
ten gevolge van een besluit van de algemene vergadering genomen met inachtname van de quorumvereisten,
als gezegd in artikel 10, die gelden voor de statutenwijzing.
§2. Aanstelling van vereffenaars
Met het oog op de vereffeningsactiviteiten benoemt de algemene vergadering één of meerdere vereffenaars,
bepaald hun bevoegdheden en vergoedingen, stelt vast op welke wijze zij de vennootschap kunnen verbinden en
vertegenwoordigen en geeft aan hoe zij de vereffening tot een goed einde te brengen. Worden er geen
vereffenaars benoemd, dan zijn de zaakvoerders die ingevolge de ontbinding automatisch uittredend zijn, van
rechtswege vereffenaars.
Zij handelen alsdan namens de vennootschap in vereffening op dezelfde wijze als wanneer zij optraden in hun
hoedanigheid van zaakvoerders, en hebben de bevoegdheden om de verrichtingen te stellen opgesomd in de
machtiging van de algemene vergadering behoeven. Hun aanstelling geldt, behoudens ontslag door de
algemene vergadering of door hen aangeboden, voor onbepaalde duur tot de beëindiging van hun opdracht. Zijn
er meerdere vereffenaars, dan vormen zij een college dat beraadslaagt en besluiten neemt volgens de gewone
regels van vertegenwoordigende raden.
§3. verdeling van het vereffeningsresultaat
De nettowinst van de vereffening, na aanzuivering van alle schulden van de vennootschap of na consignatie van
de nodige gelden om die te voldoen, wordt door de vereffenaars onder de vennoten verdeeld naar verhouding
van het aantal aandelen dat zij bezitten, nadat, indien nodig, de aandelen op gelijke voet werden gesteld ofwel
door aanrekening van de nog openstaande bedragen op de aandelen waarop in mindere mata is gestort, ofwel
door vooruitbetaling ten bate van de aandelen waarop in hogere mate is gestort, tot beloop van het verschil.
Slot- en overgangsbepalingen
Benoeming van een niet-statutaire zaakvoerder
Vervolgens hebben de oprichters beslist te benoemen tot eerste, niet statutaire zaakvoerder, dit voor onbepaalde
duur en met volledige externe vertegenwoordigingsbevoegdheid: de heer Van Hees Willy, IAB accountant met
erkenningsnummer 7705 2 N 59
Zijn mandaat kan bezoldigd zijn.
Eerste boekjaar
Het eerste boekjaar begint op heden en eindigt op 31 december 2017.
Eerste jaarvergadering
De eerste jaarvergadering zal gehouden worden op 1 juni 2018.
Bekrachtiging
Overeenkomstig artikel 60 wetboek vennootschappen verklaren de oprichters dat de vennootschap alle
verbintenissen bekrachtigt door één van hen aangegaan in naam en voor rekening van onderhavige
vennootschap in oprichting en alle verbintenissen en verplichtingen die daaruit voortvloeien overneemt vanaf 1
juli 2016
Bijzondere gevolmachtigde
Als bijzondere mandataris, met recht van substitutie, wordt aangesteld: de heer Willy Van Hees, De Horeman 25,
2370 Arendonk, om het nodige te doen voor de inschrijving met inbegrip van eventuele verbetering, wijziging
en/of schrapping van de inschrijving van de vennootschap via de ondernemingsloketten in de kruispuntbank voor
ondernemingen/rechtspersonenregister en voor haar registratie als B.T.W. Belastingplichtige.
 
Willy Van Hees 
 Gecommanditeerd vennoot

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

23
/0

9/
20

16
 - 

An
ne

xe
s 

du
 M

on
ite

ur
 b

el
ge

 


