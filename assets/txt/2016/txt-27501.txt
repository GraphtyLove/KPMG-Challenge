





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : ORA

(afgekort) :

Rechtsvorm : Vereniging zonder winstoogmerk

Zetel : Meerdegatstraat 155

3570

België

Onderwerp akte : Oprichting

Alken

DEEL I. STATUTEN
Titel I  :  Naam - Zetel - Doel - Duur
Artikel 1 - Naam
De vereniging draagt de naam : “ORA ” Vereniging Zonder Winstoogmerk.
Deze naam moet voorkomen in alle akten, facturen, aankondigingen, bekendmakingen, brieven, orders en
andere stukken, uitgaande van de vereniging, onmiddellijk voorafgegaan of gevolgd door de woorden “Vereniging
Zonder Winstoogmerk” of door de afkorting VZW, met nauwkeurige aanwijzing van de zetel.
Artikel 2 - Zetel
De maatschappelijke zetel van de vereniging, Meerdegatstraat 155 te 3570 Alken,  is gevestigd in het gerechtelijk
arrondissement Antwerpen afdeling Tongeren
Artikel 3 - Doel
De vereniging heeft tot doel, met uitsluiting van elk winstoogmerk, de samenwerking tussen de middenstanders
in het algemeen te bevorderen. Voornamelijk door het organiseren en verdelen van de Alkense cadeaubonnen,
het inrichten van inlichtingsvergaderingen, het organiseren van verkoopacties met inbegrip van manifestaties van
culturele, operatieve of algemeen ontspannende aard ten goede van het algemeen doel. Om dit doel te
realiseren kan de vereniging alle middelen aanwenden die tot de verwezenlijking van dit doel rechtstreeks of
onrechtstreeks bijdragen.
De vereniging kan alle activiteiten ontplooien, die rechtstreeks of onrechtstreeks bijdragen tot de verwezenlijking
van voormelde ideële niet-winstgevende doelstellingen, met inbegrip van bijkomstige commerciële en
winstgevende activiteiten binnen de grenzen van wat wettelijk is toegelaten en waarvan de opbrengsten altijd
volledig zullen bestemd worden voor de verwezenlijking van de ideële niet-winstgevende doelstellingen.
Artikel 4 - Duur
De vereniging is opgericht voor onbepaalde duur.
Titel II  : Leden
Artikel 5 - Leden
De vereniging telt werkende leden, verder ook leden genoemd, en toegetreden leden.
De VZW telt tenminste vier werkende leden.
De volheid van het lidmaatschap, met inbegrip van het stemrecht op de algemene vergadering, komt uitsluitend
toe aan de werkende leden.
De volgende oprichters zijn de eerste werkende leden van de vereniging :
- Mevr. Sylvie Lemestré
- Mevr. Anja Vanoppen
- Dhr. Jan De Clercq
- Dhr. Peters Christophe
Toegetreden leden hebben enkel de rechten en plichten die in deze statuten worden omschreven. Zij kunnen in
die hoedanigheid gebruik maken van de diensten die door de vereniging verstrekt worden.

 *16319674*
Neergelegd
28-09-2016

0663552056

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 6 - Toetreding
Werkende leden
Als werkend lid kan tot de vereniging toetreden, ieder natuurlijke persoon of rechtspersoon, die door de
algemene vergadering als zodanig wordt aanvaard.
Het verzoek tot toetreding moet schriftelijk worden gericht aan de voorzitter van de Raad van Bestuur, die op zijn
beurt de Raad van Bestuur op de hoogte brengt. 
De stemming over de kandidatuur gebeurt bij gewone meerderheid van stemmen van de aanwezige
stemgerechtigden. Bij staking van stemmen is de stem van de voorzitter doorslaggevend. De stemming is
geheim.
De motieven waarom een kandidaat niet werd aanvaard, moeten niet meegedeeld worden aan de kandidaat.  In
de notulen wordt enkel vermeld dat de betrokken kandidaat al dan niet is aanvaard, en met welke meerderheid
van stemmen.
De voorzitter van de Raad van Bestuur deelt de uitslag mee aan de kandidaat, en dit binnen de veertien dagen
na de beslissing.
Toegetreden leden
Elke natuurlijke persoon, rechtspersoon of organisatie die de doelstellingen van de vereniging ondersteunt, kan
bij de vereniging een aanvraag indienen om toegetreden lid te worden.
Kandidaat-toegetreden leden richten hun verzoek tot toetreding aan de Raad van Bestuur. Zij worden geacht
aanvaard te zijn, indien de Raad van Bestuur binnen de maand hun kandidatuur niet heeft verworpen. Een
verwerping van de kandidatuur wordt schriftelijk aan de kandidaat meegedeeld, zonder dat de motieven voor de
niet-aanvaarding moeten worden bekendgemaakt.
Artikel 7 – Lidgeld - aansprakelijkheid
Er mag aan de leden een bijdrage gevraagd worden. Die mag niet meer bedragen dan  100,00 euro per jaar.  Dit
bedrag kan jaarlijks geïndexeerd worden.
Het lid dat zijn bijdrage niet betaalt, wordt beschouwd als ontslagnemend. Vervallen bijdragen blijven ook na de
beëindiging van het lidmaatschap opeisbaar.
De Raad van Bestuur bepaalt het bedrag van de bijdragen, door de leden verschuldigd.
De leden gaan, in die hoedanigheid, geen enkele persoonlijke aansprakelijkheid aan inzake de verbintenissen
van de vereniging.
Artikel 8. Einde lidmaatschap
Het lidmaatschap eindigt van rechtswege bij het overlijden van een lid of de ontbinding van een lid-rechtspersoon
en wanneer het lid niet meer voldoet aan de voorwaarden waaronder het aanvaard werd, vanaf het ogenblik dat
het betrokken lid per aangetekende brief op de hoogte werd gesteld dat het niet meer voldoet aan die
voorwaarden.
Het lidmaatschap eindigt eveneens indien schriftelijk ontslag wordt ingediend bij de voorzitter van de Raad van
Bestuur.
Een werkend lid dat handelt in strijd met de doelstellingen van de VZW, kan op voorstel van de Raad van Bestuur
of op verzoek van tenminste 1/5 van de werkende leden, worden uitgesloten bij bijzonder besluit van de
algemene vergadering, waarop tenminste de helft van de werkende leden aanwezig of vertegenwoordigd zijn.
Het besluit wordt genomen met een meerderheid van 2/3 van de aanwezige of vertegenwoordigde leden. Het
werkend lid waarvan de uitsluiting wordt voorgesteld heeft het recht door de algemene vergadering te worden
gehoord.
Toegetreden leden die handelen in strijd met de doelstellingen van de VZW kunnen door eenzijdig besluit van de
Raad van Bestuur worden uitgesloten.
Ontslagnemende of uitgesloten leden en hun rechtsopvolgers hebben geen deel in het vermogen van de
vereniging, en kunnen nooit teruggave of vergoeding vorderen van gestorte bijdragen of gedane inbrengen.
Artikel 9 - Rechten van de werkende leden
Onverminderd de bepalingen van de statuten, hebben de werkende leden de volgende rechten:
1. Stemrecht op de algemene vergadering.
2. Het recht om de algemene vergadering en de Raad van Bestuur bijeen te roepen.
3. Het recht om een voorstel op de agenda van de algemene vergadering te plaatsen.
4. Het recht om kennis te nemen van de geschreven stukken van de vereniging zoals bepaald in de wet op de
verenigingen zonder winstoogmerk.
5. Het recht om de ontbinding, nietigheid van een handeling van de vereniging of van een besluit van de
vereffenaars te vorderen, zonder enig ander belang dan het lidmaatschap te moeten doen blijken.
Artikel 10 – Engagement – Deontologie van de leden
Elk werkend lid verbindt zich ertoe actief mee te werken aan de verwezenlijking van het maatschappelijk doel van
de vereniging.
De leden werken op vrijwillige en belangeloze basis.
De leden verbinden zich ertoe geen daden te stellen die strijdig zijn met het maatschappelijk doel van de
vereniging of de vereniging op enigerlei wijze schade toebrengen.
De leden verbinden zich er tevens toe elke mogelijke onverenigbaarheid met het lidmaatschap van de vereniging
aan de raad van bestuur te melden.
Titel III  :  Raad van bestuur
Artikel 11 – Samenstelling – benoeming - ontslag
1. De vereniging wordt bestuurd door een Raad van Bestuur van tenminste drie bestuurders, lid van de
vereniging.  Als evenwel maar drie personen lid zijn van de vereniging, bestaat de Raad van Bestuur uit slechts
twee personen. Het aantal bestuurders moet in elk geval lager zijn dan het aantal personen dat lid is van de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

vereniging.
Wanneer door vrijwillig ontslag of afzetting, het aantal bestuurders is teruggevallen tot onder het wettelijk
minimum, dan blijven de bestuurders in functie totdat regelmatig in hun vervanging is voorzien.
2. De bestuurders worden benoemd door de algemene vergadering, bij gewone meerderheid van stemmen van
de aanwezige of vertegenwoordigde leden voor een termijn door haar te bepalen. Hun mandaat eindigt bij de
sluiting van de jaarvergadering. Bestuurders zijn herbenoembaar.
3. De bestuurders kunnen te allen tijde worden ontslagen door de algemene vergadering die daarover beslist met
gewone meerderheid van stemmen van de aanwezige of vertegenwoordigde leden. Iedere bestuurder kan zelf
zijn ontslag indienen door schriftelijke kennisgeving aan de voorzitter van de Raad van Bestuur.
4. De Raad van Bestuur kiest uit zijn leden een voorzitter, eventueel één of meer ondervoorzitters, en een
secretaris. De benoeming van de voorzitter moet door de algemene vergadering worden goedgekeurd met
gewone meerderheid van stemmen.
5. De bestuurders oefenen hun mandaat onbezoldigd uit, tenzij de algemene vergadering anders zou besluiten.
De kosten die zij zouden maken in het kader van de uitoefening van hun bestuursmandaat worden vergoed.
6. Benoeming, ontslag en afzetting van een bestuurder worden binnen de 15 dagen openbaar gemaakt door
neerlegging in het verenigingsdossier op de Griffie van de Rechtbank van Koophandel, en door publicatie bij
uittreksel in de bijlagen van het Belgisch Staatsblad bekendgemaakt.
Artikel 12 - Vergaderingen - besluitvorming - notulen
1. De Raad van Bestuur vergadert na oproeping door de voorzitter, zo dikwijls als het belang van de VZW vereist,
alsook binnen 14 dagen nadat één bestuurder daarom verzoekt.
2. De vergadering van de Raad van Bestuur wordt gehouden op de zetel van de VZW, of op elke andere plaats
vermeld in de oproepingsbrief.
3. De Raad van Bestuur wordt voorgezeten door de voorzitter of bij diens afwezigheid door de ondervoorzitter of
de oudste van de aanwezige bestuurders.
4. De Raad kan slechts geldig beslissen, indien tenminste de helft van de bestuurders aanwezig is. De
beslissingen worden genomen bij gewone meerderheid van stemmen. Bij staking van stemmen is de stem van
de voorzitter of van degene die hem vervangt, doorslaggevend.
5. Iedere bestuurder die verhinderd is, kan per brief, fax of e-mail, een ander lid van de Raad machtigen om hem
te vertegenwoordigen en in zijn plaats te stemmen. Deze volmacht geldt evenwel slechts voor één vergadering.
Een bestuurder kan slechts één andere bestuurder vertegenwoordigen.
6. Van elke vergadering worden notulen opgemaakt, die ondertekend worden door de secretaris en ingeschreven
in een daartoe bestemd register. De uittreksels die moeten worden overgelegd en al de andere akten, worden
geldig ondertekend door de secretaris of een bestuurder.
Artikel 13 – Intern bestuur - beperkingen
1. De Raad van Bestuur leidt de zaken van de vereniging en vertegenwoordigt deze in en buiten rechte. Hij is
bevoegd voor alle aangelegenheden, met uitzondering van deze die door de wet uitdrukkelijk aan de algemene
vergadering zijn voorbehouden.
2. De bestuurders kunnen de bestuurstaken onder elkaar verdelen. Zodanige verdeling van taken kan aan
derden niet worden tegengeworpen, zelfs niet nadat ze zijn openbaar gemaakt. Niet-naleving van deze
taakverdeling brengt wel de aansprakelijkheid van de betrokken bestuurder(s) in het gedrang.
3. De Raad van Bestuur kan een deel van zijn bestuursbevoegdheden delegeren aan één of meerdere derden
niet-bestuurders, zonder dat deze overdracht evenwel betrekking kan hebben op het algemeen beleid van de
VZW of de algemene bestuursbevoegdheid van de Raad van Bestuur.
4. De Raad van Bestuur kan niet zonder toestemming van de algemene vergadering beslissingen nemen, die
verband houden met de verwerving of vervreemding van onroerende goederen. Deze bevoegdheidsbeperking
kan niet aan derden worden tegengeworpen, zelfs niet nadat ze openbaar is gemaakt.
Niet-naleving van deze bepaling brengt wel de interne aansprakelijkheid van de betrokken bestuurders in het
gedrang.
Artikel 14 - Externe vertegenwoordiging
1. Onverminderd de algemene vertegenwoordigingsbevoegdheid van de raad van bestuur als college, handelend
door de meerderheid van zijn leden, wordt de vereniging ten aanzien van derden geldig verbonden door twee
bestuurders samen handelend. Bestuurders die namens de raad van bestuur optreden, moeten ten aanzien van
derden niet doen blijken van enig besluit of van enige machtiging.
2. De Raad van Bestuur of de bestuurders die de VZW kunnen vertegenwoordigen, kunnen lasthebbers van de
VZW aanstellen. Alleen bijzondere en beperkte volmachten voor bepaalde of een reeks bepaalde
rechtshandelingen zijn geoorloofd. De lasthebbers verbinden de VZW binnen de perken van de hun verleende
volmacht.
Artikel 15 - Aansprakelijkheid – tegenstrijdig belang
1. De bestuurders gaan, door hun functie, geen enkele persoonlijke verplichting aan en zijn alleen
verantwoordelijk voor de uitoefening van hun opdracht.
2. Indien een bestuurder, rechtstreeks of onrechtstreeks, een belang van vermogensrechtelijke aard heeft dat
strijdig is met een beslissing of een verrichting die tot de bevoegdheid van de Raad van Bestuur behoort, moet hij
dit meedelen aan de andere bestuurders voor dat de Raad van Bestuur een besluit neemt.
De bestuurder met een tegenstrijdig belang, verwijdert zich uit de vergadering en onthoudt zich van de
beraadslaging over de aangelegenheid waarop het betrekking heeft.
Voormelde procedure is niet van toepassing op gebruikelijke verrichtingen die plaatshebben onder de
voorwaarden en tegen de zekerheden die op de markt gewoonlijk gelden voor soortgelijke verrichtingen.
Titel IV - Het dagelijks bestuur

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 16 - Delegatie
De Raad van Bestuur kan het dagelijks bestuur van de vereniging en de vertegenwoordiging ervan in het kader
van dat bestuur delegeren aan één of meer van zijn leden, die de titel van gedelegeerd bestuurder zullen voeren.
De Raad kan eventueel ook een bureau aanduiden, waarvan hij de samenstelling en de bevoegdheden bepaalt.
Dat bureau zal dan in elk geval de voorzitter, in voorkomend geval de ondervoorzitter, en de secretaris omvatten.
De leden van het bureau kunnen de taken onder elkaar verdelen. Het bureau wordt voorgezeten door de
voorzitter van de Raad van Bestuur.
De hiervoor vermelde organen en functionarissen kunnen in het kader van hun bevoegdheden en onder hun
verantwoordelijkheid bijzondere volmachten verlenen aan lasthebbers. De bovenvermelde delegaties en
volmachten kunnen steeds worden herroepen.
Artikel 17 – Besluitvorming van het bureau
Het bureau kan alleen dan geldig beslissen, indien minstens de meerderheid van de leden aanwezig is.
De besluiten worden genomen bij gewone meerderheid van stemmen. Bij staking van stemmen is de stem van
de voorzitter, of degene die hem vervangt, doorslaggevend.
Over punten die niet op de agenda zijn vermeld, kan het bureau slechts beslissen indien alle leden op de
vergadering aanwezig zijn.
Het bureau zal bij zijn besluitvorming streven naar de naleving van de principes van een deugdelijk en duurzaam
bestuur (corporate governance).
Artikel 18 – Vertegenwoordiging in het kader van het dagelijks bestuur
Ten aanzien van derden wordt de vereniging voor wat betreft de handelingen van dagelijks bestuur geldig
vertegenwoordigd door :
• De gedelegeerd bestuurder
• Het bureau als college, handelend door de meerderheid van zijn leden.
• Twee leden van het bureau die gezamenlijk handelen.
Artikel 19 – Begrip dagelijks bestuur
Bij gebrek aan wettelijke beschrijving van wat “dagelijks bestuur” omvat, worden tot daden van dagelijks bestuur
gerekend : alle handelingen die dag aan dag moeten worden verricht om de normale gang van zaken van de
vereniging te verzekeren en die, hetzij wegens hun minder belang, hetzij wegens de noodzakelijkheid van een
onverwijlde beslissing te nemen, het optreden van de Raad van Bestuur niet vereisen of niet wenselijk maken.
Artikel 20 – Aansprakelijkheid
De personen gelast met het dagelijks bestuur zijn niet persoonlijk verbonden voor de verbintenissen van de VZW.
Titel V  :  Algemene vergadering
Artikel 21 - Samenstelling
De algemene vergadering is samengesteld uit alle werkende leden, en wordt voorgezeten door de voorzitter van
de Raad van Bestuur, of door de oudste van de aanwezige bestuurders.
Een lid kan zich echter door een ander lid op de algemene vergadering laten vertegenwoordigen. Een lid kan
evenwel slechts één ander lid vertegenwoordigen. 
Elk lid beschikt over één stem op de algemene vergadering.
Artikel 22 - Tijdstip
Er zal jaarlijks een algemene vergadering van de leden worden gehouden, jaarvergadering genoemd. De Raad
van Bestuur bepaalt de datum ervan.
Buitengewone en bijzondere algemene vergaderingen zullen opgeroepen worden telkens als de Raad van
Bestuur dat voor de belangen van de vereniging nuttig oordeelt, of binnen één maand wanneer ten minste 1/5
van de leden er schriftelijk om verzoekt.
Artikel 23 - Bijeenroeping - agenda
1. De algemene vergadering wordt opgeroepen door de voorzitter, een ondervoorzitter of de secretaris.
2. De oproepingsbrief wordt tenminste 8 dagen voor de datum van de vergadering met een gewone brief, per fax
of e-mail aan ieder lid gezonden. Voor de berekening van deze termijn worden de dag van de oproeping en de
dag van de vergadering niet meegerekend.
De agenda wordt opgesteld door de Raad van Bestuur en bij de oproepingsbrief gevoegd.
3. Elk voorstel dat door 1/20ste van de leden is ondertekend, moet op de agenda worden geplaatst. Het zal
tenminste 15 dagen voor de datum van de vergadering bij ter post aangetekende brief aan de Raad van Bestuur
gezonden worden.
Artikel 24 - Bevoegdheid
Een besluit van de algemene vergadering is vereist voor :
1. de wijziging van de statuten;
2. de benoeming en de afzetting van de leden van de Raad van Bestuur en het bepalen van hun bezoldiging
ingeval een bezoldiging wordt toegekend;
3. voorkomend, de benoeming en de afzetting van de commissaris(sen) en het bepalen van zijn (hun)
bezoldiging ingeval een bezoldiging wordt toegekend;
4. de kwijting aan de bestuurders en, voorkomend, de commissaris(sen);
5. de goedkeuring van de begroting en van de rekeningen;
6. de ontbinding van de vereniging;
7. de uitsluiting van een lid;
8. de omzetting van de vereniging in een vennootschap met een sociaal oogmerk;
9. alle andere gevallen waarin de wet of de statuten zulks vereisen.
Behoudens de hiervoor vermelde gevallen kan de algemene vergadering geldig beraadslagen over de punten die
niet vermeld zijn op de agenda, mits alle aanwezige leden hiermee instemmen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 25 - Besluitvorming
Behoudens de uitzonderingen bepaald in de wet of in de statuten, kan de algemene vergadering geldig
beraadslagen indien minstens de helft van de leden aanwezig of vertegenwoordigd is, en worden de beslissingen
genomen met een gewone meerderheid van stemmen van de aanwezige en vertegenwoordigde leden.
Bij het berekenen van de meerderheid wordt geen rekening gehouden met de stemmen van de leden die zich bij
de stemming onthielden, tenzij in de gevallen waarin een bepaling van de wet de besluitvorming van de
ledenvergadering aan een bijzondere quorumvereiste en/of een bijzondere meerderheidsvereiste onderwerpt.
Indien de algemene vergadering moet beslissen over een wijziging van de statuten van de vereniging, zal dit
gebeuren overeenkomstig de bepalingen van de wet op verenigingen zonder winstoogmerk.
Artikel 26 - Notulen
Van elke vergadering worden notulen opgemaakt, die ondertekend worden door de secretaris of een bestuurder,
en ze worden opgenomen in een bijzonder register. Uittreksels daarvan worden ondertekend door de secretaris
of een bestuurder.
Leden, alsook derden die van een belang doen blijken, hebben het recht om inzage en/of afschrift van de notulen
te vragen.
Titel VI – De inkomsten, begrotingen en rekeningen
Artikel 27 - Aanwending
Het vermogen van de vereniging mag uitsluitend worden aangewend voor de verwezenlijking van het
maatschappelijk doel.
Artikel 28 - Boekhouding
De boekhouding wordt gevoerd overeenkomstig de bepalingen van de wet op de verenigingen zonder
winstoogmerk, en de daarop toepasselijke uitvoeringsbesluiten.
Artikel 29 - Boekjaar – controle
Het boekjaar gaat in op 1 januari en eindigt op 31 december van hetzelfde jaar, datum waarop de rekeningen
worden afgesloten.
De rekeningen worden voor goedkeuring aan de algemene vergadering voorgelegd binnen de 6 maanden na het
afsluiten van het boekjaar, vergezeld van een verslag over de toestand van de vereniging en van de begroting
voor het volgende dienstjaar.
Indien de algemene vergadering de rekeningen goedkeurt, gaat zij over tot de beraadslaging en de stemming
over de kwijting van de bestuurders.
Titel VII  :  Ontbinding - Vereffening
Artikel 30 - Ontbinding
Behoudens de gevallen van de gerechtelijke ontbinding en van ontbinding van rechtswege, kan slechts de
algemene vergadering tot ontbinding besluiten op de wijze zoals bepaald is in de wet op de verenigingen zonder
winstoogmerk.
In geval van vrijwillige ontbinding benoemt de algemene vergadering, of bij gebreke daarvan de rechtbank, een of
meer vereffenaars.  Zij bepaalt tevens hun bevoegdheid, alsmede de vereffeningsvoorwaarden.
Artikel 31 - Bestemming activa
In geval van ontbinding worden de activa, na aanzuivering van de schulden, overgedragen aan een vereniging
die een gelijkaardig doel als dat van de vereniging nastreeft.
Titel VIII – Diverse bepalingen
Artikel 32 - Huishoudelijk reglement
De Raad van Bestuur mag een huishoudelijk reglement opstellen dat de toepassingsvoorwaarden van deze
statuten vaststelt. Dit reglement en de wijzigingen ervan, moeten goedgekeurd worden door de algemene
vergadering.
Artikel 33 - Algemene bepaling
Voor alles wat in deze statuten niet uitdrukkelijk is geregeld, zijn de wet betreffende  de verenigingen zonder
winstoogmerk, de internationale verenigingen zonder winstoogmerk en de stichtingen, de algemene wettelijke
bepalingen, het huishoudelijk reglement en de gebruiken terzake van toepassing.
Indien één of meer bepalingen van deze statuten in strijd zouden zijn met de huidige of toekomstige wetgeving
betreffende de verenigingen zonder winstoogmerk, worden ze voor niet geschreven gehouden, zonder dat dit
afbreuk doet aan de geldigheid van de overige bepalingen.
DEEL II. OVERGANGSBEPALINGEN
Eerste boekjaar - eerste jaarvergadering
Het eerste boekjaar loopt vanaf 1 januari 2016 en wordt afgesloten op 31 december 2016. De eerste
jaarvergadering wordt gehouden in juni 2017.
Benoeming bestuurders
Als bestuurders worden benoemd voor onbepaalde duur :
1. Mevr. Sylvie Lemestré
2. Mevr. Anja Vanoppen
3. Dhr. Jan De Clercq
De bestuurders, hierna in de raad van bestuur verenigd, hebben benoemd :
• Tot voorzitter : Dhr. Jan De Clercq
• Tot secretaris : Mevr. Sylvie Lemestré
• Tot penningmeester : Mevr. Anja Vanoppen
Aldus opgemaakt in 4 exemplaren en met eenparigheid van stemmen aanvaard op de oprichtingsvergadering,
gehouden te Alken op 10 maart 2016.
Dhr. Jan De Clercq                      Mevr. Sylvie Lemestré                                     

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Voorzitter                                       Secretaris
 
Mevr. Anja Vanoppen                 Dhr. Peters Christophe
Penningmeester                          werkend lid

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

9/
20

16
 - 

An
ne

xe
s 

du
 M

on
ite

ur
 b

el
ge

 


