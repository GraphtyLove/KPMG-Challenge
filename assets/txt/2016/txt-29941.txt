





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Het Nest

(afgekort) :

Rechtsvorm : Vereniging zonder winstoogmerk

Zetel : Begijnhof 66

2300

België

Onderwerp akte : Oprichting

Turnhout

OPRICHTING
Katelijne Dirx, Kerkedries 16, 2360 Oud-Turnhout; Annemie Van den Bergh, Hoogstraatseweg 175, 2990
Loenhout; Roel Schrooyen, Hoogstraatseweg 175, 2990 Loenhout; Walter Verbruggen, Kerkedries 16, 2360
Oud-Turnhout zijn overeengekomen op 01/09/2016, om in overeenstemming met de Wet van 27 juni 1921
betreffende de verenigingen zonder winstoogmerk, de VZW Het Nest op te richten.
STATUTEN
Art. 1. De vereniging draagt de naam VZW Het Nest
Art. 2. De zetel van de vereniging is gevestigd in 2300 Turnhout, Begijnhof 66.
Art. 3. Het doel van VZW Het Nest is om een expertise- en begeleidingscentrum te zijn gericht op leer- en
therapeutische processen voor kinderen, jongeren en volwassenen met breed verlies, emotionele pijn, rouw,
trauma, groeiprocessen, lichamelijke klachten. Het Nest wil anders kijken en luisteren naar deze kinderen en
jongeren, naar deze volwassenen. Gedrag en emoties normaliseren, niet diagnosticeren. Kijken met een dubbele
bril. Niet enkel focussen op gedrag, en op signalen maar de steen opheffen om te zien wat onder dat gedrag zit.
Vertrekken vanuit kracht, vanuit wat in hoofd en gevoel uniek is, los van wat anderen van jou verlangen. Want
vanuit verwerking en het ontwikkelen van kracht ontstaat herstel. Het Nest verzamelt hulpfondsen en stelt deze
ter beschikking aan ouders en jongeren in financiële nood. Het Nest onderneemt diverse maatschappelijke /
educatieve initiatieven zoals emotionele remediering scholen, lezingen op pedagogische studiedagen, e.d.m.
Art. 4. VZW Het Nest plant onder meer volgende activiteiten: Clientgericht aanbod van leer- en therapeutische
processen met als doel kinderen, jongeren en volwassenen doorheen moeilijke fases in hun leven te helpen;
opvoedingsondersteuning; ontwikkelen van expertise inzake psychische gezondheid van kinderen en jongeren;
verzamelen en verspreiden van informatie en know-how op vlak van verlies, verliescounseling en verliestherapie;
evenementen rondom scheppende en uitvoerende kunst die voortvloeit uit therapeutische processen; activiteiten
rondom beweging teneinde algemeen welzijn te stimuleren; opleidingscentrum, coaching en training;
onderwijsondersteunende dienstverlening: emotionele  remediering scholen, lezingen; verhuring van ruimtes aan
verenigingen die onze doelen ondersteunen; publicaties.
Art. 5. De VZW wordt opgericht voor onbepaalde duur.
LIDMAATSCHAP
Art. 6. Werkende Leden. De vereniging zal minstens drie werkende leden tellen. De oprichters zijn de eerste
werkende leden van de vereniging. De door de werkende leden verschuldigde bijdrage wordt jaarlijks door de
raad van bestuur vastgesteld en mag niet hoger zijn dan �100/jaar.
Art. 7. Toegetreden Leden. Toegetreden leden bezitten de rechten en plichten die hen door het op te stellen
huishoudelijk reglement worden toegekend. Zij hebben geen stemrecht in de algemene vergadering. Elke
natuurlijke persoon, rechtspersoon of openbaar bestuur die door de raad van bestuur worden toegelaten kan als
lid toetreden tot de vereniging. Wie lid wil worden, dient zijn verzoek om toelating schriftelijk (per brief of e-mail) te
richten aan de raad van bestuur. De raad van bestuur beslist vrij over elk verzoek tot toetreding. De raad van
bestuur kan op door hem te bepalen voorwaarden toegetreden leden tot de vereniging toelaten. De door de

 *16321480*
Neergelegd
18-10-2016

0664761289

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

toegetreden leden verschuldigde bijdrage wordt jaarlijks door de raad van bestuur vastgesteld en mag niet hoger
zijn dan �100/jaar.
Art. 8. Ontslag. Elk lid kan ten allen tijde, mits hij er één maand vooraf kennis van geeft, uit de vereniging treden,
doch niet alvorens hij de opeisbaar geworden bijdragen heeft betaald. Het ontslag dient schriftelijk (per brief of e-
mail) aan de raad van bestuur te worden overgemaakt. Een lid van de vereniging dat weigert zijn bijdrage te
betalen, wordt geacht ontslag te nemen. Als een lid  handelt in strijd met de doelstellingen van de VZW kan diens
lidmaatschap, op voorstel van de raad van bestuur, worden beëindigd en dit door een besluit van de algemene
vergadering via met tweederde meerderheid van de stemmen van aanwezige en vertegenwoordigde werkende
leden. Het lid waarvan de beëindiging van het lidmaatschap wordt voorgesteld heeft het recht gehoord te worden.
ALGEMENE VERGADERING
Art. 9. De algemene vergadering is samengesteld uit alle werkende leden en is bevoegd voor: wijziging statuten;
benoeming en afzetting bestuurders; goedkeuring van begroting en rekeningen; verlenen van kwijting aan
bestuurders; ontbinding van de vereniging; uitsluiting van een lid; omzetting van de vereniging in een
vennootschap met sociaal oogmerk. Ieder werkend lid kan schriftelijk volmacht geven aan een ander werkend lid,
die het daarbijbehorende stemrecht mag uitoefenen, zonder dat evenwel een lid houder mag zijn van meer dan
één volmacht.
Art. 10. De algemene vergadering vindt eenmaal per jaar plaats op derde vrijdag van januari. Alle werkende
leden worden schriftelijk (per brief of e-mail) uitgenodigd tot deelname, ten minste acht dagen vóór de
vergadering. De uitnodiging bevat een ontwerp van agenda zoals vastgesteld door de raad van bestuur.
Art. 11. De vergadering wordt voorgezeten door de voorzitter van de raad van bestuur of, bij diens afwezigheid,
door de secretaris of, bij diens afwezigheid, door de oudste van de aanwezige bestuurders. De voorzitter wijst
een secretaris aan ingeval de secretaris van de raad van bestuur afwezig is. Onderwerpen die niet op de agenda
staan, kunnen in behandeling worden genomen op voorstel zowel van de voorzitter als van de gedelegeerd
bestuurder.
Art. 12. Besluiten worden genomen bij gewone meerderheid van de aanwezige en vertegenwoordigde stemmen,
ongeacht het aantal aanwezigen. Bij staking van stemmen beslist de stem van de voorzitter van de vergadering.
Art. 13. Het verslag van de algemene vergadering wordt bijgehouden in de maatschappelijke zetel van de
vereniging en wordt ondertekend door de voorzitter van de vergadering, de secretaris en de leden die dit wensen.
Het verslag is beschikbaar ter inzage van alle werkende leden, die daartoe een schriftelijke verzoek kunnen
richten aan de raad van bestuur.
BESTUUR
Art. 14. De vereniging wordt bestuurd door een raad van minimum drie bestuurders, die werkend lid zijn van de
vereniging. Zij worden benoemd door de algemene vergadering voor een periode van zes jaar. Hun opdracht
eindigt van rechtswege door het verstrijken van hun mandaat en eveneens door overlijden, ontslag, aftreden of
afzetting en verlies van het lidmaatschap. Iedere bestuurder kan vrijwillig ontslag nemen door schriftelijke
kennisgeving aan de raad van bestuur. Iedere bestuurder kan ook ten allen tijde door de algemene vergadering
ontslagen worden. Elke bestuurder die benoemd is om een tussentijds opengevallen mandaat waar te nemen,
blijft slechts bestuurder tot dat mandaat verstreken is. Bestuurders wier mandaat van beperkte duur is, moeten
voor het verstrijken ervan het initiatief nemen om de algemene vergadering te laten bijeenroepen om nieuwe
bestuurders te benoemen. Indien zij in gebreke blijven, zijn zij ertoe gehouden hun opdracht verder te vervullen
tot in hun vervanging is voorzien, onverminderd hun aansprakelijkheid voor de schade die door hun verzuim
mocht zijn veroorzaakt. De raad van bestuur kiest uit zijn leden een voorzitter, een ondervoorzitter, een secretaris
en een penningmeester. De voorzitter, de ondervoorzitter en de secretaris zijn automatisch voorzitter,
ondervoorzitter en secretaris van de algemene vergaderingen.
Art. 15. De raad van bestuur leidt de zaken van de vereniging en vertegenwoordigt deze in en buiten rechte. Zij is
bevoegd voor alle aangelegenheden met uitzondering van deze die door de wet of de statuten uitdrukkelijk aan
de algemene vergadering zijn voorbehouden. De raad kan zelf daden van beschikking stellen met inbegrip van,
onder meer, het vervreemden van roerende en onroerende goederen, het hypothekeren, het lenen en uitlenen,
alle handels- en bankverrichtingen, het lichten van hypotheken,... De raad van bestuur wordt geldig
vertegenwoordigd door twee bestuurders die gezamenlijk handelen. Door de bestuurders wordt geen
persoonlijke verplichting aangegaan betreffende de verbintenissen van de vereniging. Hun aansprakelijkheid is
beperkt tot het vervullen van de hun gegeven opdracht en tot de tekortkomingen in hun bestuur.
Art. 16. De raad van bestuur wordt bijeengeroepen door de voorzitter of door twee bestuurders per brief of per e-
mail, met vermelding van de agenda. De vergaderingen worden voorgezeten door de voorzitter en, bij diens
ontstentenis, belet of afwezigheid, door de secretaris, en bij diens ontstentenis, belet of afwezigheid, door de
oudste van de aanwezige bestuurders. De beslissingen worden bij gewone meerderheid van stemmen genomen;
ten minste de meerderheid van de bestuurders moet aanwezig zijn of geldig vertegenwoordigd. Bij staking van
stemmen beslist de stem van de voorzitter of de stem van diegene die hem vervangt. Iedere bestuurder kan
schriftelijk volmacht geven aan een andere bestuurder, die het daarbijbehorend stemrecht mag uitoefenen,
zonder dat evenwel een bestuurder houder mag zijn van meer dan 1 volmacht. Het verslag van de raad van
bestuur wordt bijgehouden in de maatschappelijke zetel van de vereniging en wordt ondertekend door alle
aanwezige bestuurders.
Art. 17. De raad van bestuur wordt bijeengeroepen:
Tijdens de eerste 12 maanden van het bestaan van de vzw: minstens één keer per kwartaal, op de tweede
vrijdag volgend op einde vorig kwartaal. Na de eerste 12 maanden van het bestaan van de vzw: minstens één
keer per semester, op de tweede vrijdag volgend op einde vorig semester. Alsook binnen 14 dagen na verzoek
van minstens twee bestuurders
BEGROTINGEN, REKENINGEN

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Art. 18. Het boekjaar van de vereniging loopt van 1 januari tot 31 december. Bij het einde van elk boekjaar sluit
de raad van bestuur de rekeningen van het afgelopen jaar en maakt de begroting voor het volgend jaar op; deze
worden aan de jaarvergadering ter goedkeuring voorgelegd. Het batig saldo vergroot het vermogen van de
vereniging en kan niet als dividend of anderszins aan de leden worden uitgekeerd.
Art. 19. In geval van vrijwillige ontbinding benoemt de algemene vergadering, of bij gebreke daarvan de
rechtbank, één of meer vereffenaars. Zij bepaalt hun bevoegdheid, alsmede de wijze van vereffening.
Art. 20. In geval van ontbinding worden de activa, na aanzuivering van de schulden, overgedragen aan een
vereniging, stichting of inrichting, die een gelijkaardig doel als deze vereniging nastreeft; zijn er verscheidene
zodanige verenigingen, dan maakt de algemene vergadering een keuze of verdeelt zij de activa naar
goedvinden; zijn er geen, dan worden de goederen overgedragen aan de vereniging, stichting of inrichting,
waarvan het doel het hierboven omschreven doel het meest nabij komt.
Art. 21. Voor alles waarin hier niet uitdrukkelijk is voorzien, blijven de wet van 27 juni 1921 en de gebruiken
inzake de verenigingen van toepassing.
OVERGANGSBEPALINGEN
Het eerste boekjaar loopt vanaf de datum van oprichting, zijnde 1 september 2016 tot 31 december 2016. Aldus
goedgekeurd door de Buitengewone Algemene Vergadering te Turnhout op 1 september 2016, in vier
exemplaren voor elk van de bestuurders. Eén exemplaar wordt bewaard op de maatschappelijke zetel van de
vereniging en het document wordt online neergelegd bij de griffie via www.e-griffie.be.
RAAD VAN BESTUUR
Katelijne Dirx - Voorzitter, Annemie Van den Bergh - Ondervoorzitter, Roel Schrooyen - Penningmeester, Walter
Verbruggen - Secretaris

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/1

0/
20

16
 - 

An
ne

xe
s 

du
 M

on
ite

ur
 b

el
ge

 


