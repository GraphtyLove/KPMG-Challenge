





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Fit&Fun sport

(afgekort) :

Rechtsvorm : Vereniging zonder winstoogmerk

Zetel : Manebruggestraat 263 0002

2100

België

Onderwerp akte : Oprichting

Antwerpen (Deurne)

Op 14 december 2016 zijn de personen, waarvan de namen en woonplaatsen hierna zijn vermeld,
samengekomen om een vereniging zonder winstoogmerk op te richten.
 
Jonas Jacobs, leraar, Manebruggestraat 263, 2100 Deurne, Belg.
Carine Seré, bediende, Manebruggestraat 263, 2100 Deurne, Belg.
Frank Jacobs, bediende, Manebruggestraat 263, 2100 Deurne, Belg.
 
Met eenparigheid van stemmen wordt het volgende beslist:
 
Naam, zetel, doel, duur
Artikel 1. De vereniging draagt de naam " Fit&Fun sport ", vereniging zonder winstoogmerk.
 
Art. 2. De vereniging is gevestigd te Manebruggestraat 263, 2100 Deurne. Binnen deze gemeente kan de
maatschappelijke zetel worden verplaatst bij beslissing van de algemene vergadering. Deze beslissing wordt
gepubliceerd in de bijlagen van het Belgisch Staatsblad.
 
Art. 3. De vereniging stelt zich tot doel : het bevorderen van de lichamelijke activiteit en gezonde levensstijl.
De vereniging tracht het in lid 1 van dit artikel omschreven doel onder meer te bereiken door :
a) Organisatie van sportactiviteiten op binnenlandse en buitenlandse sportkampen;
b) Organisatie van sportactiviteiten op wekelijkse basis;
c) Organisatie van seminars, bijscholingen, opleidingen. De vereniging kan meer algemeen alle middelen
aanwenden die tot de verwezenlijking van het doel rechtstreeks of onrechtstreeks bijdragen. De vereniging kan
ter uitvoering van wat hierboven bepaald is, onder meer alle eigendommen of zakelijke rechten verwerven, in
huur nemen, verhuren, rechtsgeldige overeenkomsten sluiten, fondsen inzamelen, kortom alle activiteiten
uitoefenen die haar doel rechtvaardigen. In het kader van het realiseren van haar doel, kan de vereniging, op
bijkomstige wijze, zelfs daden van koophandel stellen.
 
Art. 4. De vereniging wordt opgericht voor onbepaalde duur. Zij kan te allen tijde ontbonden worden.
 
Leden
Art. 5. De vereniging bestaat uit werkende en niet-werkende leden.
De volheid van het lidmaatschap, met inbegrip van het stemrecht op de algemene vergadering, komt uitsluitend
toe aan werkende leden.
De vereniging telt ten minste drie werkende leden.
De rechten en de plichten van niet-werkende leden staan beschreven in het huishoudelijk reglement.
 

 *16326122*
Neergelegd
19-12-2016

0667809168

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/1

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
 
 
 
 
 
Art. 6. Als werkend lid kan tot de vereniging toetreden, iedere natuurlijke persoon met een minimum aan vijf jaren
actieve betrokkenheid bij de actieve werking van de vereniging beschreven in artikel 3, die door de raad van
beheer als zodanig wordt aanvaard.
Verzoeken om toelating tot het lidmaatschap dienen uitsluitend schriftelijk aan de raad van beheer te worden
gericht, onder vermelding van naam, voornaam, adres, geboortedatum en nationaliteit van de verzoeker en onder
vermelding van de elementen waarom de verzoeker meent in aanmerking te komen als lid. De raad van beheer
beslist omtrent de al dan niet toelating tot het lidmaatschap uiterlijk drie maanden nadat het verzoek hem heeft
bereikt en geeft hieromtrent schriftelijk bericht aan de verzoeker. Tegen zijn beslissing staat beroep open bij de
eerstvolgende algemene vergadering. Dit beroep moet worden ingediend bij de raad van beheer binnen de
maand na de kennisgeving van de weigering.
 
Art. 7. Het jaarlijks lidgeld is vastgesteld op maximum EUR 30. De algemene vergadering bepaalt binnen
voormelde grens, jaarlijks en op voorstel van de raad van beheer, het lidgeld.
 
Art. 8. De leden van de vereniging zijn verplicht :
a) De statuten van de vereniging alsook de besluiten van haar organen na te leven.
b) De belangen van de vereniging of één van haar organen niet te schaden.
 
Art. 9. Elk lid kan te allen tijde ontslag nemen uit de vereniging mits het opsturen van een aangetekend schrijven
aan de raad van beheer.
Een lid kan slechts worden uitgesloten door de algemene vergadering en met een meerderheid van twee derden
van de stemmen.
In afwachting van de beslissing omtrent de uitsluiting van een lid, kan de raad van beheer het lidmaatschap
schorsen van een persoon.
a) Die de verplichtingen, opgelegd aan de leden in artikel 8, op ernstige wijze schendt;
b) Die, ondanks schriftelijke aanmaning, in gebreke blijft zijn financiële en/of administratieve verplichtingen
tegenover de vereniging na te komen.
De schorsing zal per aangetekende brief worden meegedeeld aan het betrokken lid. Zij kan maximaal zes weken
duren binnen welke termijn de algemene vergadering moet bijeenkomen om over de uitsluiting te beslissen. Op
deze bijeenkomst van de algemene vergadering behoudt het betrokken lid al zijn lidmaatschapsrechten. Besluit
de algemene vergadering niet tot uitsluiting over te gaan, dan vervalt van rechtswege de schorsing van het lid en
wordt deze geacht nooit te hebben plaatsgehad.
Het lidmaatschap eindigt automatisch door het overlijden van het lid, of ingeval van een lidrechtspersoon, door
haar ontbinding, fusie, splitsing of faillissement. Ontslagnemende of uitgesloten leden en hun rechtsopvolgers
hebben geen deel in het vermogen van de vereniging en kunnen nooit teruggave of vergoeding vorderen van
gestorte bedragen of gedane inbrengen.
 
 
Raad van beheer
Art. 10. De vereniging wordt bestuurd door een raad van beheer van drie leden, die lid zijn van de vereniging. Zij
worden benoemd door de algemene vergadering en zijn te allen tijde door deze afzetbaar. Zij krijgen een
vergoeding, evenredig met de bewezen diensten, die bepaald wordt door de algemene vergadering.
Benoeming, ontslag, aftreden en afzetting van een beheerder worden binnen een maand in de bijlagen van het
Belgisch Staatsblad bekendgemaakt.
Art. 11. De beheerders worden benoemd voor een termijn van vier jaar en zijn herverkiesbaar. Zo door vrijwillig
ontslag, verstrijken van termijn van afzetting, het aantal beheerders is teruggevallen tot onder het wettelijke
minimum, dan blijven de beheerders in functie totdat in hun vervanging is voorzien.
Art. 12. a) De raad van beheer kiest uit zijn leden een voorzitter, eventueel één of meer ondervoorzitters, een
secretaris en een penningmeester. De voorzitter of de secretaris roepen de raad bijeen. De voorzitter zit de
vergadering voor. In geval van zijn afwezigheid wordt hij vervangen door de secretaris.
b) De raad kan slechts geldig beslissen indien tenminste de helft van de beheerders aanwezig is. De
beslissingen worden genomen bij gewone meerderheid van stemmen. Bij staking van stemmen is de stem van
de voorzitter of van degene die hem vervangt, doorslaggevend.
c) Van elke vergadering worden notulen opgemaakt, die ondertekend worden door de secretaris en ingeschreven
in een daartoe bestemd register. De uittreksels die moeten worden overlegd en al de andere akten, worden
geldig ondertekend door de secretaris of een beheerder.
Art. 13. a) De raad van beheer leidt de zaken van de vereniging en vertegenwoordigt deze in en buiten rechte. Hij
is bevoegd voor alle aangelegenheden, met uitzondering van deze die door de wet nadrukkelijk aan de algemene
vergadering zijn voorbehouden. De raad kan zelfs daden van beschikking stellen met inbegrip van, onder meer,
het vervreemden zelfs om niet van roerende of onroerende goederen het hypothekeren het lenen en uitlenen,
alle handels- en bankverrichtingen, het opheffen van hypotheken,...
b) Ten aanzien van derden is de vereniging slechts geldig verbonden door de gezamenlijke handtekening van

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/1

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

twee beheerders. Beheerders die namens de raad van beheer optreden, moeten ten aanzien van derden niet
doen blijken van enig besluit of van enige machtiging.
c) De algemene vergadering beslist over het door de raad van beheer voorgestelde Huishoudelijk Reglement.
Wijzigingen aan het Huishoudelijk Reglement kunnen worden opgesteld door de raad van beheer, doch dienen
ter bekrachtiging worden voorgelegd aan de algemene vergadering. Bij dit Huishoudelijk Reglement mogen,
zonder strijdig te zijn met de bindende voorschriften van de wet of van de statuten, alle maatregelen worden
getroffen in verband met de toepassing van de statuten en de regeling van de maatschappelijke zaken in het
algemeen, en kan aan de leden of hun rechtverkrijgenden alles worden opgelegd wat in het belang van de
vereniging wordt geacht.
 
 
Algemene vergadering
Art. 14. De algemene vergadering is samengesteld uit alle werkende leden. De algemene vergadering wordt
voorgezeten door de voorzitter van de raad van beheer of bij afwezigheid door de secretaris. Een lid kan zich
door een ander lid laten vertegenwoordigen. Elk lid kan evenwel slechts één ander lid vertegenwoordigen. Elk
werkend lid beschikt over één stem op de algemene vergadering.
 
Art. 15. De algemene vergadering is uitsluitend bevoegd voor :
a) Het wijzigen van statuten;
b) het benoemen en ontslaan van de beheerders;
c) het goedkeuren van de begrotingen en rekeningen;
d) het vrijwillig ontbinden van de vereniging;
e) het uitsluiten van een lid.
 
Art. 16. a) De algemene vergadering wordt door de raad van beheer bijeengeroepen telkens als het doel of het
belang van de vereniging zulks vereist. Zij moet ten minste eenmaal per jaar worden bijeengeroepen voor het
goedkeuren van de rekeningen van het afgelopen jaar en de begrotingen van het volgend jaar, op een door de
raad van beheer te bepalen plaats en datum.
b) Alle leden worden bij gewone brief uitgenodigd op de algemene vergadering en dit ten minste drie weken voor
datum. De uitnodiging wordt ondertekend door de voorzitter of de secretaris. Ze vermeldt dag, uur en plaats.
c) De oproeping bevat de agenda, die wordt vastgelegd door de raad van beheer. De algemene vergadering kan
op geldige wijze een beslissing nemen over punten die niet op de agenda vermeld staan.
 
Art. 17. In gewone gevallen worden de besluiten genomen bij eenvoudige meerderheid van de aanwezige en
vertegenwoordigde leden. Bij staking van stemmen is de stem van de voorzitter doorslaggevend.
In geval van uitsluiting van een lid, van wijziging van de statuten of van ontbinding van de vereniging, zal de in de
wet voorgeschreven procedure worden nageleefd.
Voor de regeling in geval van statutenwijziging verwijzen we naar artikel 8 van de wet van 27 juni 1921.
 
Art. 18. Van elke vergadering worden notulen opgemaakt, die ondertekend worden door de secretaris of een
beheerder, en ze worden opgenomen in een bijzonder register. Uittreksels daarvan worden ondertekend door de
secretaris of een beheerder.
Leden of belanghebbende derden die van een belang doen blijken, hebben het recht om inzage en/of afschrift
van de notulen te vragen.
Begrotingen, rekeningen
 
Art. 19. Het boekjaar van de vereniging loopt van 1 januari tot 31 december. In afwijking hiervan loopt het eerste
boekjaar van de dag van oprichting tot 31 december van het jaar van oprichting.
De raad van beheer bereidt de rekeningen en begrotingen voor en legt ze ter goedkeuring voor aan de algemene
vergadering.
 
Ontbinding, vereffening
 
Art. 20. Behoudens de gevallen van gerechtelijke ontbinding en van ontbinding van rechtswege, kan slechts de
algemene vergadering tot ontbinding besluiten, op de wijze zoals bepaald in de wet.
In geval van vrijwillige ontbinding benoemt de algemene vergadering, of bij gebreke daarvan de rechtbank, een of
meerdere vereffenaars. Zij bepaalt tevens hun bevoegdheid, alsmede de vereffeningsvoorwaarden.
 
Art. 21. In geval van ontbinding worden de activa, na aanzuivering van de schulden, overgedragen aan een
vereniging dewelke een gelijkaardig doel nastreeft.
 
Art. 22. Voor alles wat in deze statuten niet uitdrukkelijk is geregeld, is de wet van 27 juni 1921, of de wetgeving
die deze wet zou vervangen na oprichting van de vereniging, toepasselijk, de algemene wettelijke bepalingen,
het huishoudelijk reglement en de gebruiken terzake.
 
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/1

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
 
 
Benoemingen
 
De algemene vergadering van 14 december 2016 heeft, overeenkomstig met de wet van 27 juni 1921,
betreffende de verenigingen zonder winstoogmerk en de stichtingen zoals gewijzigd door de Wet van 2 lei 2002
en de wet van 16 januari 2003, tot lid van de raad van bestuur benoemd:
 
Jonas Jacobs, geboren op 4/3/1991
Carine Seré, geboren op 16/12/1961
 
De raad van bestuur, onmiddellijk na zijn aanstelling in vergadering bij elkaar gekomen, heeft de functies als volgt
verdeeld:
 
Voorzitter - penningmeester: Jonas Jacobs
Secretaris: Carine Seré
 
Opgesteld te Deurne, 14 december 2016
 
 
 
 
 
 
Jonas Jacobs                                                    Carine Seré                                       Frank Jacobs
Voorzitter - penningmeester                              Secretaris                                          Effectief lid

  

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/1

2/
20

16
 - 

An
ne

xe
s 

du
 M

on
ite

ur
 b

el
ge

 


