





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Artillerie

(afgekort) :

Rechtsvorm : Vereniging zonder winstoogmerk

Zetel : Bloemenstraat 32 4

1000

België

Onderwerp akte : Oprichting

Brussel

TITEL I: NAAM - ZETEL - DOEL – DUUR
 
ARTIKEL 1
De vereniging zonder winstoogmerk draagt de naam: Artillerie
 
ARTIKEL 2
De zetel van de vereniging is gevestigd te Bloemenstraat 32b4, 1000 Brussel
 en ressorteert onder het gerechtelijk arrondissement Brussel.
 
De zetel kan slechts verplaatst worden door de algemene vergadering mits deze bovendien de regels in acht
neemt zoals vereist voor een statuutswijziging en beschreven in deze statuten.
 
ARTIKEL 3
De vereniging heeft tot doel het initiëren, ontwikkelen, adviseren en begeleiden van kunstuitingen in of buiten de
openbare ruimte. De vereniging kan tentoonstelingen, publieke evenmenten, publicaties, documentaires,
websites en andere media over kunst en architectuur ontwikkelen. De vereniging mag alle activiteiten
ondernemen die dit doel kunnen bevorderen. Zij kan in die zin ook, doch slechts op bijkomstige wijze,
handelsdaden stellen, enkel voor zover de opbrengst hiervan besteed wordt aan het doel waarvoor zij werd
opgericht.
 
ARTIKEL 4
De vereniging is opgericht voor onbepaalde duur, maar kan evenwel te allen tijde ontbonden worden.
 
TITEL II: LEDEN
 
ARTIKEL 5
De vereniging telt zowel effectieve als toegetreden leden.
 
De effectieve leden zijn de stemgerechtigden op de bijeenkomsten van de algemene vergadering. Hun naam is
vermeld in het ledenregister dat op de zetel van de vereniging wordt bijgehouden. De wettelijke bepalingen zijn
alleen op de effectieve leden toepasselijk. Hun minimumaantal is bepaald op drie.
 
Toegetreden leden zijn enkel aangesloten om te genieten van de activiteiten van de vzw. Hun rechten en plichten
kunnen worden vermeld in een huishoudelijk reglement.
 
Met de term 'lid' in deze statuten wordt uitdrukkelijk verwezen naar de effectieve leden.

 *16302693*
Neergelegd
31-01-2016

0647656924

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
ARTIKEL 6
Als lid kan tot de vereniging toetreden, ieder natuurlijke persoon die door de algemene vergadering als dusdanig
wordt aanvaard. Het verzoek om toelating van een kandidaat-lid moet schriftelijk worden ingediend bij de raad
van bestuur.
 
Het lidmaatschap loopt over een periode van drie jaar en is opnieuw hernieuwbaar.
 
Zijn automatisch lid van de vereniging: de drie kernfuncties in de raad van bestuur (voorzitter, secretaris-
schatbewaarder, ondervoorzitter) die op dat moment geen mandaat als lid vervullen. Hun mandaat als lid eindigt
echter niet door het verlies van deze kernfunctie. De ontslagmodaliteiten volgen deze van de andere leden. Op
het moment van het verlies van de kernfunctie loopt een termijn van drie jaar, waarna dit mandaat opnieuw voor
vernieuwing moet worden gestemd.
 
ARTIKEL 7
De toegetreden leden worden aangeduid door de algemene vergadering. Zijn automatisch toegetreden lid: zij die
tot bestuurder benoemd werden, maar geen mandaat als effectief lid hebben.
 
ARTIKEL 8
De leden zijn tot geen bijdrage verplicht.
 
ARTIKEL 9
Elk lid kan te allen tijde uit de vereniging treden. Het ontslag moet schriftelijk aan de raad van bestuur ter kennis
worden gebracht.
 
Elk lid kan te allen tijde worden uitgesloten door een beslissing van de algemene vergadering, conform de
bepalingen in artikel 32 van de statuten.
 
ARTIKEL 10
Uittredende of uitgesloten leden en hun rechtsopvolgers hebben geen deel in het vermogen van de vereniging,
en kunnen derhalve ook nooit teruggave of vergoeding voor gestorte bijdragen of gedane inbrengsten vorderen.
 
TITEL III: DE RAAD VAN BESTUUR
 
ARTIKEL 11
De vereniging wordt bestuurd door een raad van bestuur van tenminste drie bestuurders die, al dan niet, lid zijn
van de vereniging. Indien de algemene vergadering slechts drie leden telt, bestaat de raad van bestuur uit slechts
twee personen. In ieder geval moet het aantal bestuurders steeds lager zijn dan het aantal leden van de
algemene vergadering.
 
ARTIKEL 12
De bestuurders worden benoemd voor onbepaalde duur.
 
ARTIKEL 13
De bestuurders worden benoemd door de algemene vergadering met een meerderheid van stemmen. De
stemming aangaande de benoeming van bestuurders gebeurt schriftelijk en geheim. Tijdens vakantieperiodes
kunnen er geen bestuurdersverkiezingen plaatsvinden.
 
De bestuurders oefenen hun mandaat kosteloos uit.
 
De raad van bestuur benoemt uit zijn bestuurders een voorzitter, een ondervoorzitter en een secretaris-
schatbewaarder. De kandidaat-voorzitter moet minstens één jaar bestuurder geweest zijn. Indien dit niet mogelijk
is of indien dergelijke kandidaat-voorzitter niet verkozen wordt, kan iemand zonder deze kwalificatie in
aanmerking komen voor het mandaat als voorzitter.
 
ARTIKEL 14
Het mandaat van de bestuurders eindigt door afzetting door de algemene vergadering, door vrijwillig ontslag,
door het verstrijken van het mandaat (in voorkomend geval) of door overlijden.
 
De afzetting door de algemene vergadering wordt beslist bij meerderheid van stemmen. Het moet evenwel
uitdrukkelijk vermeld worden op de agenda van de algemene vergadering.
 
Een bestuurder die vrijwillig ontslag neemt, moet dit schriftelijk bekendmaken aan de raad van bestuur. Dit
ontslag gaat onmiddellijk in tenzij door dit ontslag het minimum aantal bestuurders onder het statutaire minimum
is gedaald. In dit geval, moet de raad van bestuur binnen de twee maanden de algemene vergadering
bijeenroepen, welke in de vervanging van de betrokken bestuurder dient te voorzien en hem daarvan ook
schriftelijk in kennis zal stellen. De ontslagnemende bestuurder is gehouden diens mandaat aan te houden tot in
zijn vervanging wordt voorzien.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
ARTIKEL 15
De raad van bestuur leidt de zaken van de vereniging en vertegenwoordigt deze in en buiten rechte. Hij is
bevoegd voor alle aangelegenheden, met uitzondering van die welke uitdrukkelijk door de wet aan de algemene
vergadering zijn voorbehouden. Hij treedt op als eiser en verweerder, in alle rechtsgedingen en beslist over het al
dan niet aanwenden van rechtsmiddelen.
 
De raad van bestuur benoemt en ontslaat de leden van het personeel en bepaalt hun bezoldigingen.
 
De raad van bestuur oefent zijn bevoegdheden uit als college.
 
De raad van bestuur kan slechts geldig beslissen indien minstens de helft van de bestuurders aanwezig is. De
beslissingen worden genomen bij meerderheid van stemmen van de aanwezige bestuurders. Onthoudingen en
ongeldige stemmen worden niet in de beoordeling meegerekend. Bij staking van stemmen is de stem van de
voorzitter of de stem van diegene die hem vervangt doorslaggevend.
 
Indien de raad van bestuur echter slechts uit twee personen is samengesteld, wordt het voorstel bij staking van
stemmen verworpen.
 
ARTIKEL 16
De raad van bestuur wordt bijeengeroepen door de voorzitter op eigen initiatief of op verzoek van drie
bestuurders.
 
De oproepingen tot de raad van bestuur moeten om geldig te zijn ondertekend of verstuurd worden door de
voorzitter of bij diens belet door twee bestuurders. Alle bestuurders moeten worden opgeroepen per gewone of
aangetekende brief of per mail ten minste vijf dagen voor de vergadering. Bij hoogdringendheid kan van deze
termijn afgeweken worden, mits alle bestuurders hiermee akkoord zijn. De dagorde wordt voorts vastgelegd door
de voorzitter.
 
De vergaderingen van de raad van bestuur worden voorgezeten door de voorzitter. Indien deze belet of afwezig
is, wordt de vergadering voorgezeten door de door de raad van bestuur aan te duiden persoon.
 
ARTIKEL 17
Van elke vergadering worden notulen gemaakt, die ondertekend worden door twee bestuurders en die
ingeschreven worden in een daartoe bestemd register. De uittreksels die moeten worden voorgelegd worden
geldig ondertekend door de voorzitter of door de ondervoorzitter of door de secretaris-schatbewaarder.
 
ARTIKEL 18
De raad van bestuur vaardigt alle huishoudelijke reglementen uit die hij nodig acht en nuttig oordeelt en legt deze
reglementen, samen met alle wijzigingen ter goedkeuring voor aan de algemene vergadering. De reglementen of
wijzigingen gaan van kracht na goedkeuring door de algemene vergadering.
 
ARTIKEL 19
Elke bestuurder kan geldig tekenen namens de vereniging tegenover bpost (zoals bijvoorbeeld voor het in
ontvangst nemen van aangetekende zendingen).
 
Bestuurders die namens de vereniging optreden, moeten ten aanzien van derden niet doen blijken van enig
besluit of van enige machtiging.
 
ARTIKEL 20
De raad van bestuur kan zijn bevoegdheden voor bepaalde handelingen en taken op zijn verantwoordelijkheid
overdragen aan één of meerdere van de bestuurders of aan een ander persoon, die al dan niet lid is van de
vereniging.
 
 Hun benoeming gebeurt door de raad van bestuur.
 
De ambtsbeëindiging van deze gemachtigde personen kan geschieden:
a) op vrijwillige basis door de gemachtigde zelf door een schriftelijk ontslag in te dienen bij de raad van bestuur
b) door afzetting door de raad van bestuur.
 
Onverminderd de algemene vertegenwoordigingsbevoegdheid van de raad van bestuur als college wordt de
vereniging in en buiten rechte steeds geldig vertegenwoordigd door het individuele optreden van de voorzitter of
van de secretaris-schatbewaarder of van de ondervoorzitter.
 
De voor bijzondere opdrachten aangestelde gevolmachtigden oefenen hun bevoegdheden afzonderlijk of
gezamenlijk uit.
 
ARTIKEL 21

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De raad van bestuur kan een dagelijks bestuur aanstellen.
 
Het dagelijks bestuur wordt omschreven als de handelingen of verrichtingen die door het dagelijks leven van de
vereniging worden vereist en die zowel wegens hun gering belang als wegens de noodzakelijkheid van een
snelle oplossing de tussenkomst van de raad van bestuur zelf niet rechtvaardigen.
 
Hun benoeming gebeurt door de raad van bestuur.
 
De ambtsbeëindiging van het dagelijks bestuur kan geschieden:
a) op vrijwillige basis door een lid van het dagelijks bestuur zelf door een schriftelijk ontslag in te dienen bij de
raad van bestuur
b) door afzetting door de raad van bestuur.
 
De beslissingen genomen door het dagelijks bestuur worden op intern vlak steeds genomen in collegiaal overleg.
Voor de externe vertegenwoordiging wat het dagelijks bestuur betreft, kan een dagelijks bestuurder alleen
handelen.
 
TITEL IV: ALGEMENE VERGADERING
 
ARTIKEL 22
De algemene vergadering is samengesteld uit alle effectieve leden, en wordt voorgezeten door de voorzitter van
de raad van bestuur. Indien deze belet of afwezig is, wordt de vergadering voorgezeten door een door de
algemene vergadering aan te duiden persoon.
 
Een lid kan zich echter door een ander lid op de algemene vergadering laten vertegenwoordigen. Een lid kan
evenwel slechts één ander lid vertegenwoordigen. De volmacht moet schriftelijk gegeven worden en voor de
bijeenkomst overhandigd worden aan de voorzitter van de raad van bestuur of bij diens aanwezigheid aan
diegene die de vergadering voorzit.
 
 Elk lid beschikt over één eigen stem op de algemene vergadering.
 
De toegetreden leden hebben het recht om de algemene vergadering bij te wonen met spreekrecht, maar zonder
stemrecht.
 
ARTIKEL 23
De algemene vergadering is uitsluitend bevoegd voor:
- het wijzigen van de statuten;
- de benoeming en de afzetting van de bestuurders;
- de benoeming en de afzetting van de commissarissen en het bepalen van hun bezoldiging ingeval een
bezoldiging wordt toegekend;
- de kwijting aan de bestuurders en de commissarissen;
- de goedkeuring van de begroting en van de rekening;
- de vrijwillige ontbinding van de vereniging;
- de uitsluiting van een lid van de vereniging;
- de omzetting van de vereniging in een vennootschap met een sociaal oogmerk;
- alle gevallen waarin deze statuten het vereisen.
 
ARTIKEL 24
De algemene vergadering komt samen na een beslissing door de raad van bestuur telkens als het doel van de
vereniging zulks vereist.
 
De beslissingsbevoegdheid is voorbehouden aan de raad van bestuur, de uitvoeringsbevoegdheid wordt
gedelegeerd aan een door de raad van bestuur aan te duiden persoon.
 
Zij moet tenminste eenmaal per jaar worden bijeengeroepen voor het goedkeuren van de rekeningen van het
afgelopen jaar, voor het goedkeuren van de begroting van het komend jaar en om zich uit te spreken over de
kwijting van de bestuurders.
 
ARTIKEL 25
De jaarlijkse algemene vergadering wordt gehouden binnen de zes maanden na afsluitingsdatum van het
boekjaar.
 
ARTIKEL 26
De raad van bestuur is bovendien verplicht de algemene vergadering samen te roepen wanneer 1/5e van de
effectieve leden daartoe een verzoek richt aan de raad van bestuur en dit per brief waarin de te behandelen
agendapunten zijn vermeld. In dit geval is de raad van bestuur verplicht de algemene vergadering samen te
roepen binnen de 15 dagen met vermelding op de agenda van de gevraagde agendapunten.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

ARTIKEL 27
De oproepingen tot de algemene vergadering moeten om geldig te zijn, ondertekend of verzonden worden door
een door de raad van bestuur aan te duiden persoon. Alle effectieve leden moeten worden opgeroepen per
gewone brief of per mail of per aangetekende brief tenminste veertien dagen voor de vergadering.
 
ARTIKEL 28
De oproeping, die plaats, dag en uur van de vergadering vermeldt, bevat de agenda, die wordt vastgelegd door
de raad van bestuur. Elk onderwerp dat schriftelijk wordt voorgedragen door 1/20e van de effectieve leden, moet
eveneens op de agenda worden vermeld. Dit onderwerp moet door het 1/20e van de leden ondertekend zijn en
tenminste twee dagen voor de vergadering aan de raad van bestuur overhandigd zijn. Onderwerpen die niet op
de agenda staan, kunnen in geen geval behandeld worden.
 
ARTIKEL 29
Behalve in de gevallen waarin de wet of de statuten anders voorzien, worden de besluiten genomen bij
meerderheid van stemmen van de aanwezige en/of vertegenwoordigde leden, op voorwaarde dat minstens de
helft van de leden aanwezig of vertegenwoordigd zijn en worden de onthoudingen en ongeldige stemmen niet in
de beoordeling meegerekend. Bij staking van stemmen beslist de stem van de voorzitter of diegene die op dat
ogenblik de vergadering voorzit.
 
Indien het aanwezigheidsquorum niet bereikt wordt, is een tweede bijeenkomst van de algemene vergadering
met dezelfde agenda geldig ongeacht het aantal aanwezige en vertegenwoordigde leden. Deze tweede
bijeenkomst mag niet binnen de eerste drie weken volgende op de eerste bijeenkomst plaatsvinden. Uitzondering
betreft de stemming over de verkiezing van bestuurders. Deze verkiezingen kunnen pas geldig plaatsvinden als
de helft van de leden aanwezig of vertegenwoordigd zijn op de bijeenkomst.
 
Elk lid kan een geheime stemming aanvragen. Bij staking van stemmen in geval van geheime stemming wordt
het voorstel verworpen. De geheime stemming is verplicht bij de stemming over de benoeming van bestuurders.
 
ARTIKEL 30
Tot wijziging van de statuten kan slechts worden besloten indien die wijziging gedetailleerd op de agenda is
vermeld en indien 2/3e van de effectieve leden aanwezig is of vertegenwoordigd is. Wordt dit getal niet bereikt
dan kan een tweede vergadering worden bijeengeroepen, zoals door deze statuten is bepaald, en waarop deze
vergadering een geldig besluit zal kunnen nemen, ongeacht het aantal aanwezigen. Deze tweede vergadering
mag niet binnen de drie weken volgend op de eerste vergadering worden gehouden. Voor elke statutenwijziging
is bovendien een meerderheid van 3/4e der aanwezige of vertegenwoordigde stemmen vereist, ook op de
tweede algemene vergadering. Tot wijziging van het doel van de vereniging kan slechts met een meerderheid
van 4/5e van de stemmen worden besloten. Onthoudingen en ongeldige stemmen hebben de waarde van een
tegenstem.
 
ARTIKEL 31
Bij vrijwillige ontbinding van de vereniging worden dezelfde regels als deze beschreven voor het wijzigen van het
doel der vereniging vereist.
 
ARTIKEL 32
Een meerderheid van 2/3e der stemmen is vereist voor het uitsluiten van een lid. Onthoudingen en ongeldige
stemmen hebben de waarde van een tegenstem.
 
Bij uitsluiting van een lid moet dit punt eveneens op de agenda voorkomen en moet het lid worden uitgenodigd
om in zijn verdediging te kunnen voorzien.
 
ARTIKEL 33
Alle verslagen van de algemene vergadering worden (elektronisch) rondgestuurd onder de effectieve en
toegetreden leden binnen de veertien dagen na de algemene vergadering en zijn te allen tijde beschikbaar in het
register der beraadslagingen op de maatschappelijke zetel voor alle leden en belanghebbende derden ter inzage.
 
TITEL V: REKENINGEN EN BEGROTINGEN
 
ARTIKEL 34
Het boekjaar van de vereniging loopt van 1 januari tot 31 december.
 
De raad van bestuur sluit de rekeningen over het voorbije boekjaar af en bereidt de begroting van het komend
boekjaar voor. Beide worden ter goedkeuring aan de algemene vergadering voorgelegd die gehouden wordt
binnen zes maanden na afsluitingsdatum van het boekjaar.
 
TITEL VI: ONTBINDING EN VEREFFENING
 
ARTIKEL 35
Behoudens gevallen van gerechtelijke ontbinding en ontbinding van rechtswege kan slechts de algemene

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

vergadering tot ontbinding besluiten indien 2/3e van de leden op de algemene vergadering aanwezig of
vertegenwoordigd zijn en er bovendien een 4/5e meerderheid akkoord is om de vereniging vrijwillig te ontbinden.
Het voorstel tot vrijwillige ontbinding van de vereniging moet uitdrukkelijk op de agenda van de algemene
vergadering vermeld worden.
 
Zijn geen 2/3e van de leden op deze algemene vergadering aanwezig of vertegenwoordigd, dan moet een
tweede algemene vergadering worden bijeengeroepen die geldig beraadslaagt ongeacht het aantal aanwezige of
vertegenwoordigde leden maar mits een 4/5e meerderheid wordt akkoord gevonden om de vereniging vrijwillig te
ontbinden.
 
In geval van vrijwillige ontbinding benoemt de algemene vergadering, of bij gebreke daarvan, de rechtbank, één
of meer vereffenaars. Zij bepaalt tevens hun bevoegdheid alsmede de vereffeningsvoorwaarden.
 
De activa zullen, na aanzuivering van de passiva, worden overgedragen aan een vereniging met een
gelijkaardige doelstelling, aangeduid door de algemene vergadering.
 
TITEL VII: SLOTBEPALING
 
ARTIKEL 36
Voor alles wat in deze statuten niet is voorzien of geregeld, blijft de Wet van 27 juni 1921 gewijzigd door de wet
van 2 mei 2002 en latere wijzigingen toepasselijk.
 
 
 
 
 
 
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/0

2/
20

16
 - 

An
ne

xe
s 

du
 M

on
ite

ur
 b

el
ge

 


