





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

MOD. 2.2

Ondernemingsnummer :
Benaming (voluit) : Caelorum

(verkort) :

Private stichtingRechtsvorm :

(volledig adres)
Zetel : Boerenkrijglaan 9

2250 Olen

OprichtingOnderwerp akte :

Opgericht bij akte verleden voor notaris Francis van Schoubroeck te Herentals op 28 oktober 2016,
vóór registratie uitgereikt met als enig doel te worden neergelegd op de griffie van de Rechtbank van
Koophandel te Antwerpen, afdeling Turnhout:
 
STICHTER
De heer VAN HEMELEN Guido Jules Maria, gepensioneerde, geboren te Herentals op 31 januari
1956, echtgenoot van mevrouw HUFKENS Carina Maria Augusta, geboren te Herentals op 29 juli
1961, wonende te 2250 Olen, Boerenkrijglaan 9,
 
STATUTEN
 
TITEL 1 : BENAMING - ZETEL - DUUR
Artikel 1. : Naam
De naam van de private stichting luidt “CAELORUM”.
Alle akten, aankondigingen, bekendmakingen en andere stukken die uitgaan van een private
stichting, vermelden de naam van de stichting, onmiddellijk voorafgegaan of gevolgd door de
woorden "private stichting" en het adres van de zetel van de private stichting.
 
Artikel 2. : Zetel
De zetel is gevestigd te 2250 Olen, Boerenkrijglaan 9.
De zetel van de private stichting mag, bij besluit van de raad van bestuur, overgebracht worden naar
elke andere plaats in België, rekening houdende met de taalwetgeving.
Iedere verandering van de zetel van de private stichting wordt in de Bijlage tot het Belgisch
Staatsblad bekendgemaakt door toedoen van de bestuurders.
 
Artikel 3. : Duur
De private stichting is opgericht voor een onbepaalde duur.
De private stichting zal een minimale duur hebben van twintig (20) jaar behoudens indien het doel
zoals vermeld onder artikel 4.4. niet langer zou kunnen worden verwezenlijkt.
 
TITEL 2: DOEL - ACTIVITEITEN
Artikel 4. : Doel - activiteiten
De private stichting wordt opgericht ter verwezenlijking van de volgende belangeloze doelen:

    1.  Het eerste belangeloze doel van de private stichting is gericht op het verleggen van de
kennisgrenzen in de medische wetenschapsgebieden en meer specifiek in de strijd tegen kanker.
Het doel van de stichting bestaat onder meer uit het ondersteunen van het innovatief oncologisch
onderzoek evenals het verder ontwikkelen van kankertherapieën.
    2.  Het tweede belangeloze doel van de private stichting is gericht op het ondersteunen van
neurologisch onderzoek in het kader van zowel aangeboren als niet-aangeboren hersenletsels. Deze

 *16322312*
Neergelegd
28-10-2016

0665613010

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/1

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

ondersteuning kan onder meer bestaan in het ondersteunen van fundamenteel onderzoek evenals
onderzoek naar nieuwe behandelingen en technieken.
    3.  Het derde belangeloze doel van de private stichting omvat het ondersteunen van humanitaire
hulp in de meest ruime zin van het woord, zoals onder meer de strijd tegen armoede, het verstrekken
van toegang tot drinkbaar drinkwater, gezondheidszorg, voeding en onderwijs in gebieden getroffen
door natuurrampen of gewapende conflicten. De steun zal worden verstrekt bij wijze van financiële
steun aan humanitaire organisaties die politiek onafhankelijk functioneren en de nodige transparantie
bieden inzake de besteding van de financiële middelen.
    4.  Het vierde belangeloze doel van de private stichting bestaat in de behartiging van de belangen
binnen het kader van de verzorgingsgedachte van de familie van de heer Guido Van Hemelen,
zijnde:
- De bloedverwanten in neergaande en opgaande lijn van de heer Guido Van Hemelen, voormeld,
waarbij eventueel vol geadopteerde kinderen van de heer Guido Van Hemelen evenals van diens
  bloedverwanten in neergaande en opgaande lijn worden gelijkgesteld met een bloedverwant;
- De heer Jan Modest Celina Van Hemelen, geboren te Herentals op vierentwintig mei
negentienhonderd vierenvijftig (rijksregisternummer 540524-18174), wonende te 2250 Olen,
Herentalseweg 11,
  evenals diens bloedverwanten in neergaande en opgaande lijn, waarbij eventueel vol geadopteerde
kinderen van de heer Jan Van Hemelen evenals van diens bloedverwanten in neergaande en
  opgaande lijn worden gelijkgesteld met een bloedverwant.
Als behartiging van de belangen in het kader van de verzorgingsgedachte wordt verstaan, de
ondersteuning en financiering van hun educatieve, materiële, commerciële, intellectuele,
kunstzinnige en andere projecten, zonder dat deze personen daartoe een vorderingsrecht hebben.
In het bijzonder, kan de private stichting met het oog op de behartiging van de familiale belangen,
naast uitkeringen in speciën of activa, onder meer de volgende activiteiten financieren of verrichten:
- Voorzien in medische kosten, kosten van ziekenhuisopname, evenals materiaal ter beschikking
stellen in geval van ziekte of ongeval.
- Huishoudelijke hulp ter beschikking stellen in de meest ruime zin van het woord.
- Voorzien in de kosten van levensonderhoud evenals het voorzien van dotaties in speciën teneinde
deze kosten te kunnen dragen.
- Het ter beschikking stellen van een thuisverpleegster, hulp in het huishouden, een
gezelschapsdame enzovoort. De aanpassing van de woning of het ter beschikking stelling van
aangepast meubilair.
- Opname in een geriatrische instelling of rustoord, de kosten en lasten hiervan.
- Voorzien in kosten van scholing en bijscholing (dag-, avond- of weekendonderwijs).
- Ter beschikking stelling van een woning, voorzien in kosten van huur en/of onderhoud van de
woning en de tuin.
- Ter beschikking stelling van een wagen of enig ander vervoersmiddel, evenals voorzien in de
kosten van onderhoud of herstelling.
- Verschaffen van een goedkope lening voor de aanschaf van een woning en/of een tweede woning
(voorbeeld een vakantiewoning in binnen- of buitenland) of van goederen zoals een zwembad of 
  tennisveld, enzovoort
- Verschaffen van een goedkope lening voor het opstarten van een onderneming, deelname in een
joint-venture, etc.
- Behoeftige familieleden te goeder trouw, voorzien in levensonderhoud indien zij zelf niet (meer)
over voldoende middelen beschikken.
- Begrafenis van familieleden organiseren en verzorgen.
- Een kinderoppas voor de nog niet schoolgaande kinderen of voor naschoolse opvang van de
andere kinderen ter beschikking stellen.
- Het stimuleren van de educatieve, professionele, sportieve en intellectuele ontwikkeling door
bijvoorbeeld:
    . de terbeschikkingstelling van een wagen en een studentenwoning, inclusief meubels, computer,
printer, telefoon, en dergelijke meer.
    . de terbeschikkingstelling van een sportfiets of ander materiaal ter ondersteuning van de sportieve
ontwikkeling.
    . de financiering van de inschrijvingsgelden, boeken en ander studiemateriaal, tenzij het
betreffende familielid al in het verleden bewezen heeft dat hij bepaalde studies niet aan kan of niet
      voldoende inzet betoont.
    . het aanbieden van buitenlandse reizen, bijkomende opleidingen, zoals muzikale of
taalopleidingen, enzovoort, doch enkel binnen een redelijk kader.
- Ingeval van geestelijk of fysisch gehandicapte kinderen, bijzonder onderwijs en opvang als mede
bijzonder materiaal (studiemateriaal, medisch materiaal enzovoort) ter beschikking stellen.
De private stichting behartigt haar belangeloze doelen gelijktijdig en mag hiervoor onder meer het

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/1

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

genormaliseerde jaarresultaat van het voorbije boekjaar aanwenden. ‘Genormaliseerd’ betekent
‘zonder rekening te houden met bijzondere opbrengsten zoals ontvangen schenkingen’. Het
‘jaarresultaat’ betekent ‘het jaarlijkse nettoresultaat (winst) vóór aftrek van de uitgaven ter realisatie
van de doelen’. Maximaal vijf procent (5%) van dit jaarresultaat mag worden besteed aan de
verwezenlijking van het eerste, het tweede en derde doel samen. Het saldo van het jaarresultaat en
het gehele vermogen van de private stichting mag worden besteed aan het vierde doel van de
private stichting, zijnde de verzorging van de familiale belangen van de hiervoor gedefinieerde
personen. Indien er een afweging moet worden gemaakt, dient bij voorrang voor de belangen van de
heer Jan Van Hemelen te worden gezorgd. Vanaf het overlijden van de heer Jan Van Hemelen dient
deze verzorging in principe met gelijkheid binnen de familie, met gelijkheid per familietak te
gebeuren, waarbij familietak gedefinieerd wordt in artikel 15, met dien verstande dat bij wijze van
overgangsmaatregel de opgaande lijn niet als een familietak wordt beschouwd en dat de gelijkheid
ten opzichte van de opgaande lijn niet noodzakelijk gerespecteerd hoeft te worden.
Indien de laatste bloedverwant of vol geadopteerde afstammeling in neergaande lijn van zowel de
heer Guido Van Hemelen als van de heer Jan Van Hemelen, beiden voornoemd, is overleden, wordt
het hele vermogen van de private stichting hoofdzakelijk besteed aan de behartiging van de eerste
drie doelen van de private stichting.
De private stichting behartigt deze doelen op volledig discretionaire wijze, doch dient hierbij te allen
tijde voor wat betreft het vierde doel de belangen van de diverse betrokken personen en familie te
respecteren en te verzekeren. De private stichting bepaalt tevens op volledig discretionaire wijze,
binnen de hiervoor vastgelegde grenzen, welk deel van haar vermogen op welke wijze voor de
behartiging van haar diverse doelen aangewend wordt, hetgeen onder meer inhoudt dat de private
stichting kan beslissen om niet alle betrokkenen op dezelfde wijze of in dezelfde mate te begunstigen
of te verzorgen. Zij kan wat het vierde doel betreft, afzien van de aanwending van het vermogen ten
gunste van één of meer personen die daden hebben gesteld of stellen die ernstig indruisen tegen het
algemene belang van de familie van de heer Guido Van Hemelen als van de heer Jan Van Hemelen,
voornoemd.
De private stichting draagt er zorg voor dat de financiële middelen op voldoende lange termijn
kunnen instaan voor de verzorging van de familiale belangen van de begunstigden. De financiële
middelen zullen op zodanige wijze moeten worden aangesproken dat aan voormelde
verzorgingsgedachte minimaal voor een periode van twintig (20) jaar kan worden voldaan. Enkel na
overlijden van de laatste bloedverwant of vol geadopteerde afstammeling in neergaande lijn van de
heer Guido Van Hemelen als van de heer Jan Van Hemelen kan eventueel worden overgegaan tot
versnelde uitkering aan de eerste drie doelen van de private stichting.
De private stichting heeft het recht de concrete invulling van de verzorgingsgedachte ten aanzien van
een specifieke betrokkene op te schorten indien deze betrokkene regelmatig verdovende middelen
gebruikt (hard en/of soft drugs, voor zover deze niet medisch verantwoord of voorgeschreven zijn), of
toxicomaan is, of indien de betrokkene verslaafd is aan alcohol of aan gokken, of deel uitmaakt van
een sekte zoals beschreven in het verslag van achtentwintig april negentienhonderd
zevenennegentig van de bevoegde Belgische parlementaire onderzoekscommissie. Als sekte moet
dientengevolge worden beschouwd: elke organisatie met een ideologisch of religieus doel die zich, in
het kader van haar organisatie of haar praktijken, overgeeft aan schadelijke en illegale praktijken en
inbreuken pleegt op de waardigheid van elk persoon of van de samenleving.
Eenieder die probeert het bestaan van de private stichting zelf, de beslissingen van de raad van
bestuur, de statuten van de private stichting in zijn geheel of ten dele, de overdrachten aan de private
stichting, de (eventuele) begunstiging van alle of bepaalde personen of instellingen waarvan
belangen dienen te worden behartigd conform de doelen van de private stichting, geheel of
gedeeltelijk aan te vechten, kan door de raad van bestuur worden geacht niet meer te behoren tot de
personen of instellingen, waarvan belangen conform de doelen van de private stichting worden
behartigd. Deze bepaling dient extensief te worden geïnterpreteerd en geldt voor alle beslissingen of
verbintenissen van de private stichting, zowel in rechte als in feite en voor het geval de aanvechting
direct of indirect gebeurt. Als poging tot aanvechting geldt in het bijzonder elke handeling die de
werking van de private stichting in zijn geheel of gedeeltelijk zou kunnen stopzetten, hinderen of
wijzigen zowel in rechte als in feite. In het bijzonder wordt hieronder verstaan elke handeling voor
een binnen- of buitenlandse rechtsprekende instantie met het oog op het opheffen van de private
stichting of de beslissingen van de raad van bestuur, ze niet tegenstelbaar, ongeldig of niet-
uitvoerbaar te verklaren. Ingeval van de poging tot aanvechten afstand wordt genomen, kan de raad
van bestuur beslissen de uitsluiting ongedaan te maken. Deze bepaling geldt niet indien blijkt dat de
raad van bestuur gehandeld heeft in weerwil van de statuten van de private stichting.
De private stichting dient haar patrimonium op een normale wijze te beheren, zijnde zoals een goede
huisvader zijn privévermogen beheert, waarbij de nodige aandacht moet worden besteed aan de
instandhouding en valorisatie van het vermogen. Hierbij kan de private stichting onder meer
volgende verrichtingen stellen: roerende en onroerende of andere verrichtingen of handelingen,

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/1

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

zoals het sluiten van contracten, verrichten van beleggingen, investeren in roerende goederen,
inclusief doch niet uitsluitend in effecten, kunstvoorwerpen, enzovoort, verhuren, aan- en verkopen
en oprichten, bouwen, verbouwen, afbreken van onroerende goederen, giften, legaten en subsidies
aanvaarden, op zich nemen van kosten en lasten ter ontlasting van de in de doelen vernoemde
personen en/of instellingen, het uitvoeren van verbintenissen lastens deze personen en/of
instellingen, samenwerken met, deelnemen in, of op gelijke wijze, rechtstreeks of zijdelings,
belangen nemen in ondernemingen van allerlei aard, het aangaan van lijfrenteovereenkomsten met
de in het vierde doel gedefinieerde personen, het overdragen van het vermogen naar een andere
Belgische of buitenlandse stichting of gelijkaardige rechtsfiguur met dezelfde statuten wat betreft de
doelomschrijving en bevoegdheden van de raad van bestuur en de raad van toezicht.
Het verrichten van beleggingen en investeringen in roerend vermogen dient als een goed huisvader
te gebeuren, doch zonder bijzondere beperkingen inzake asset allocatie.
Elke handeling die commercieel risico voor de private stichting zou kunnen meebrengen, is
uitgesloten. Tot het doel van de private stichting behoort niet een onderneming te exploiteren of zich
bezig te houden met verrichtingen van winstgevende aard.
Zij kan voorts alle handelingen stellen die rechtstreeks of onrechtstreeks betrekking hebben op haar
doelen. Zij kan in het bijzonder haar medewerking verlenen en deelnemen aan iedere activiteit die
met haar doelen overeenstemt.
De private stichting streeft haar doelen na, onafhankelijk van elke politieke, ideologische, filosofische,
religieuze of taalkundige beschouwing.
De private stichting mag geen stoffelijk voordeel verschaffen aan de stichter, de bestuurders, of enig
ander persoon, behalve, in dit laatste geval, indien dit kadert in de verwezenlijking van de
belangeloze doelen.
 
TITEL 3 : STICHTER - BESTUUR
Artikel 5. : Aanwijzing van de stichter
De stichter van de private stichting is de heer VAN HEMELEN Guido Jules Maria, geboren te
Herentals op 31 januari 1956, echtgenoot van mevrouw HUFKENS Carina Maria Augusta, geboren
te Herentals op 29 juli 1961, wonende te 2250 Olen, Boerenkrijglaan 9.
 
Artikel 6. : Samenstelling van de raad van bestuur
De private stichting wordt bestuurd door een raad van bestuur bestaande uit minstens drie leden.
De raad van bestuur kan onder zijn leden een voorzitter kiezen.
 
Artikel 7. : Benoeming, beëindiging en afzetting van de bestuurders
De eerste bestuurders worden benoemd door de stichter van de private stichting voor een
onbepaalde duur onverminderd hetgeen wordt bepaald in artikel 10 en behoudens andersluidende
beslissing bij de aanstelling. Elke opvolger wordt voorgedragen door de raad van toezicht, indien een
raad van toezicht is geïnstalleerd binnen de private stichting. Zo niet wordt de opvolger voorgedragen
door de raad van bestuur die hiertoe dient te beslissen met unanimiteit van stemmen.
Het bestuursmandaat eindigt:
- door vrijwillig aftreden;
- door het verstrijken van de termijn van het bestuursmandaat;
- door overlijden;
- door ontslag door de raad van bestuur wegens een zwaarwichtige reden of een duurzame
ontwrichting binnen de raad van bestuur én – indien een raad van toezicht is geïnstalleerd binnen de
private stichting - mits goedkeuring door de raad van toezicht die hiertoe dient te beslissen met
unanimiteit in een voltallige vergadering van de raad van toezicht;
- door ontslag door de raad van toezicht wegens duurzame ontwrichting binnen de raad van bestuur
mits een beslissing met unanimiteit in een voltallige vergadering van de raad van toezicht;
- door besluit tot afzetting vanwege de rechtbank van eerste aanleg van het arrondissement waar de
private stichting haar zetel heeft, in de gevallen bij de wet bepaald;
- door fysische of geestelijke onbekwaamheid vastgesteld door een geneesheer.
Indien ingevolge het einde van een bestuursmandaat, het aantal bestuurders minder dan drie
bedraagt, voorzien de overblijvende bestuurders in zijn vervanging in afwachting van de beslissing
tot benoeming van een nieuwe bestuurder.
In geen geval mogen personen, waarvan de belangen dienen behartigd te worden conform de
doelen van de private stichting, als bestuurder van de private stichting worden benoemd.
 
Artikel 8. : Aansprakelijkheid
De private stichting is aansprakelijk voor fouten die kunnen worden toegerekend aan haar
aangestelden of aan de organen waardoor zij optreedt.
De bestuurders en de personen belast met het dagelijkse bestuur gaan in die hoedanigheid geen

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/1

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

enkele persoonlijke verplichting aan inzake de verbintenissen van de private stichting. Zij zijn alleen
verantwoordelijk voor de vervulling van hun opgedragen taak en voor de fouten in hun bestuur.
 
Artikel 9. : Vergadering van de raad van bestuur
De raad van bestuur vergadert telkens wanneer een bestuurslid het nodig acht, of wanneer de
meerderheid van de leden van de raad van toezicht hierom verzoekt.
De raad van bestuur vergadert jaarlijks minimaal vier maal per jaar, waarvan minimaal één maal in
voltallige zitting in de loop van de maand januari van elk jaar.
Ieder bestuurslid is tot bijeenroeping bevoegd.
De oproepingen worden minstens acht dagen voor de vergadering aan de bestuurders verstuurd,
behalve in geval van hoogdringendheid, waarvan verantwoording moet worden gegeven in de
notulen van de vergadering. Deze oproepingen bevatten de agenda, de datum, de plaats en het uur
van de vergadering, en worden gedaan per brief, luchtpost, telegram, telex, telefax, e-mail of op een
andere schriftelijke wijze.
De oproepingen worden geacht gedaan te zijn bij hun verzending.
Aan de raad van toezicht, op het adres van haar voorzitter wordt minstens acht dagen voor de
vergadering een uitnodiging voor de vergadering toegezonden.
Wanneer alle leden van de raad aanwezig of geldig vertegenwoordigd zijn, moet geen bewijs worden
geleverd van een voorafgaande oproeping.
De vergaderingen worden gehouden in de zetel van de private stichting of op de plaats aangeduid in
de oproepingen, in België of - uitzonderlijk - in het buitenland.
Bijeenkomsten van de raad van bestuur kunnen geldig gehouden worden bij wijze van tele- en
videoconferentie.
Zij worden voorgezeten door de voorzitter van de raad van bestuur of, indien deze laatste verhinderd
is, door de oudste ondervoorzitter, of, bij ontstentenis van beiden, door een door de andere leden
aangeduide bestuurder.
Indien in dit laatste geval geen overeenstemming kan worden bereikt, wordt de raad voorgezeten
door de oudste bestuurder in jaren, die aanwezig is.
 
Artikel 10. : Besluitvorming - Vertegenwoordiging van afwezige leden
a) Behalve in geval van overmacht, kan de raad slechts beraadslagen en besluiten nemen indien
tenminste de meerderheid van zijn leden aanwezig of vertegenwoordigd is.
Indien deze voorwaarde niet is vervuld, kan een nieuwe vergadering worden samengeroepen die
geldig zal beraadslagen en beslissen over de punten die op de agenda van de vorige vergadering
voorkwamen, doch enkel indien minstens twee bestuurders aanwezig of vertegenwoordigd zijn. 
Iedere bestuurder kan, per brief, telex, telegram, telefax of op een andere schriftelijke wijze, een
ander lid van de raad van bestuur volmacht geven om hem op een vergadering van de raad
te vertegenwoordigen en in zijn plaats te stemmen.
Een bestuurder kan niet meer dan één collega vertegenwoordigen.
b )Behoudens het hierna sub e), worden de besluiten van de raad van bestuur bij gewone
meerderheid van stemmen genomen. Ieder bestuurslid heeft één stem.
Indien in een raadszitting, geldig samengesteld, één of meerdere bestuurders of hun
gevolmachtigden zich van stemming onthouden, wordt/worden deze bestuurder/bestuurders geacht
een negatieve stem te hebben uitgebracht.
c) In uitzonderlijke gevallen, wanneer de dringende noodzakelijkheid en het belang van de private
stichting het vereisen, kunnen de besluiten van de raad van bestuur worden genomen bij eenparig
schriftelijk akkoord van de bestuurders. Zij worden gedateerd op de dag dat de laatste bestuurder het
betreffende document ondertekent.
d) Het beheer en de aanwending van het vermogen van de private stichting behoort tot de exclusieve
en discretionaire bevoegdheden van de raad van bestuur binnen de hierboven bepaalde doelen en
met de hierna bepaalde bemerkingen. De raad van bestuur beslist in dit kader autonoom over de
aard en de omvang van de bestemming van het vermogen ten bate van de personen en/of
instellingen waarvan belangen dienen te worden behartigd zoals bepaald in de doelen van de private
stichting. De raad van bestuur kan het beheer van een deel of het geheel van het vermogen
toevertrouwen aan een of meerdere financiële instellingen. Tot de bevoegdheid van de raad van
bestuur behoort aldus onder meer:
- de beoordeling van de aard en de omvang van de begunstiging van de personen en/of instellingen
waarvan belangen dienen te worden behartigd conform de vastgestelde doelen van de private
stichting alsook de concrete uitvoering van deze begunstiging;
- het beheer en de aanwending van het vermogen van de private stichting conform de vastgestelde
doelen van de private stichting.
De personen en/of instellingen waarvan belangen dienen te worden behartigd conform hetgeen is
bepaald in de doelomschrijvingen van de private stichting, beschikken over geen enkel juridisch recht

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/1

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

of enige aanspraak op begunstigingen of uitkeringen van het vermogen van de private stichting.
Deze personen en/of instellingen beschikken derhalve over geen enkel juridisch recht of enige
aanspraak ten aanzien van de private stichting waarop enige schuldeiser of andere derden bewarend
of uitvoerend beslag kan leggen of enig recht kan laten gelden.
Aldus kan de hoedanigheid van persoon en/of instelling waarvan de belangen dienen te worden
behartigd, noch enig (eventueel) voordeel of recht van deze persoon en/of instelling dat nog niet
definitief werd toegekend, worden vervreemd, overgedragen of bezwaard.
e)Besluiten tot:
1)de benoeming of ontslag van bestuurders;
2)de wijziging van de statuten;
3) belangrijke investeringen, zijnde investeringen van meer dan 75.000,00 EUR;
4) de vervreemding of bezwaring van een substantieel deel van het in de private stichting
opgebouwde vermogen;
5)belangrijke bestedingen en uitgaven die een bedrag van 75.000,00 EUR overschrijden;
6) de liquidatie of verkoop van de meerderheidsparticipaties gehouden door de private stichting;
7)de overdracht van het vermogen naar een andere Belgische of buitenlandse stichting of
gelijkaardige rechtsfiguur;
kunnen slechts met unanimiteit van stemmen in een voltallige raad worden genomen.
Indien de raad niet voltallig aanwezig dan wel vertegenwoordigd is, wordt een tweede vergadering
gehouden, te houden niet eerder dan twee en niet later dan zes weken na de eerste; deze tweede
vergadering is bevoegd het besluit te nemen mits unanieme stemmen van de aanwezige
bestuurders, ongeacht het aantal ter vergadering aanwezige of vertegenwoordigde bestuurders.
Het in de voorgaande volzin bepaalde is uitsluitend van toepassing indien van alle niet-aanwezige en
niet-vertegenwoordigde bestuursleden een ontvangstbevestiging van de oproeping voor de
vergadering ter vergadering aanwezig is, dan wel indien duidelijk is gebleken dat de afgifte van een
ontvangstbevestiging door de ontvanger is geweigerd.
f) Inzake de in sub e) vermelde besluiten wordt aan de raad van toezicht een vetorecht toegekend
mits unanimiteit van stemmen in een voltallige raad van toezicht.
g) Indien de in sub d) en e) vermelde besluiten leiden tot grote onenigheid tussen de bestuurders of
aanleiding geven tot een duurzame ontwrichting van het bestuur, kan de raad van toezicht een
bestuursvergadering bijeenroepen overeenkomstig artikel 9. In deze vergadering beschikt ieder
bestuurslid over één stem en de raad van toezicht over zoveel stemmen als er bestuurders zijn. Het
besluit wordt genomen bij gewone meerderheid. Ingeval van een patstelling heeft de voorzitter van
de raad van toezicht een doorslaggevende stem.
h) De in sub e)2) vermelde besluiten kunnen enkel door de raad van bestuur worden genomen indien
en zolang de heer Guido Van Hemelen en de heer Jan Van Hemelen, zoals vermeld in artikel 15,
beiden als lid van de raad van toezicht fungeren.
 
Artikel 11. : Belangenconflicten
Indien een bestuurder, rechtstreeks of onrechtstreeks, een persoonlijk belang heeft dat strijdig is met
een beslissing of een verrichting die tot de bevoegdheid behoort van de raad van bestuur, moet hij dit
mededelen aan de andere bestuurders vóór de raad van bestuur een besluit neemt. Zijn verklaring,
alsook de rechtvaardigingsgronden betreffende voornoemd strijdig belang moeten worden
opgenomen in de notulen van de raad van bestuur die de beslissing moet nemen. De betrokken
bestuurder moet, desgevallend, tevens de commissaris van het strijdige belang op de hoogte
brengen.
 
Artikel 12. : Intern bestuur
a) algemeen
De raad van bestuur is bevoegd om alle handelingen te verrichten die nodig of dienstig zijn tot
verwezenlijking van de doeleinden van de private stichting.
De bestuurders kunnen overeenkomen de bestuurstaken onder elkaar te verdelen. Deze verdeling
kan niet aan derden worden tegengeworpen, zelfs niet indien zij is bekendgemaakt.
b) dagelijks bestuur
De raad van bestuur kan aan één of meer personen, al dan niet lid van de raad, het dagelijks bestuur
van de private stichting opdragen; zij treden afzonderlijk, gezamenlijk, dan wel als college op, zoals
bepaald door de raad van bestuur.
De raad van bestuur beperkt desgevallend hun vertegenwoordigingsbevoegdheid.
Zodanige beperkingen kunnen aan derden niet worden tegengeworpen, zelfs indien ze openbaar zijn
gemaakt.
De persoon aan wie deze bevoegdheden opgedragen zijn, zal de titel van "algemeen directeur"
voeren, of indien hij bestuurder is, de titel van "gedelegeerd-bestuurder".
c) bevoegdheidsdelegatie

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/1

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

De raad van bestuur, net als degenen aan wie het dagelijks bestuur wordt opgedragen, kunnen
eveneens in het kader van dit bestuur bijzondere en bepaalde machten delegeren aan één of
meerdere personen, naar hun keuze.
De gevolmachtigden verbinden de private stichting binnen de perken van de hen verleende
volmacht, onverminderd de verantwoordelijkheid van de lastgever ingeval van overdreven volmacht.
 
Artikel 13. : Externe vertegenwoordiging
De raad van bestuur vertegenwoordigt, als college, de private stichting in alle handelingen in en
buiten rechte.
Onverminderd de algemene vertegenwoordigingsmacht van de raad van bestuur als college wordt de
private stichting in rechte en ten aanzien van derden, hieronder begrepen een openbaar ambtenaar,
rechtsgeldig vertegenwoordigd door twee bestuurders samen optredend.
Zij dienen geen bewijs van een voorafgaandelijk besluit van de raad van bestuur voor te leggen.
Bovendien is de private stichting op geldige wijze vertegenwoordigd door speciale lasthebbers
binnen de grenzen van hun opdracht.
Voor wat betreft handtekeningbevoegdheid inzake rekeningen van de private stichting, zullen voor
bedragen van meer dan 75.000,00 EUR, alle bestuurders samen moeten tekenen en een document
moeten voorleggen waaruit blijkt dat de raad van toezicht haar vetorecht niet heeft uitgeoefend.
 
Artikel 14. : Notulen
De besluiten van de raad van bestuur worden in notulen opgenomen, ondertekend door de
meerderheid van de aanwezige leden. Deze notulen worden in een speciaal register opgetekend of
ingebonden.
De volmachten, net als andere schriftelijke berichtgevingen, worden daaraan gehecht.
De afschriften van of de uittreksels uit deze notulen, die in rechte of elders dienen te worden
voorgelegd, worden ondertekend door één bestuurder.
 
  TITEL 4 - RAAD VAN TOEZICHT
Artikel 15 : Raad van toezicht
a) Het toezicht op het beleid van de raad van bestuur en op de algemene gang van zaken in de
private stichting is opgedragen aan een raad van toezicht, bestaande uit ten minste één natuurlijke
persoon.
b) De eerste leden van de raad van toezicht zijn:
- de heer VAN HEMELEN Guido Jules Maria, geboren te Herentals op 31 januari 1956, echtgenoot
van mevrouw HUFKENS Carina Maria Augusta, geboren te Herentals op 29 juli 1961, wonende te
2250 Olen, Boerenkrijglaan 9, hier aanwezig, die verklaart dit mandaat te aanvaarden, en,
- de heer VAN HEMELEN Jan Modest Celina, geboren te Herentals op 24 mei 1954, ongehuwd,
wonende te 2250 Olen, Herentalseweg 11, hier aanwezig, die verklaart dit mandaat te aanvaarden.
c) De opvolgende leden van de raad van toezicht worden door de heer Guido Van Hemelen en de
heer Jan Van Hemelen gezamenlijk met unanimiteit van stemmen aangeduid. Bij gebreke van leden
van de raad van toezicht of van aanduiding van één of meer opvolgende leden van de raad van
toezicht binnen een termijn van één jaar wordt de benoeming gedaan door de stichter, en bij gebreke
daaraan door de raad van bestuur. In de raad van toezicht kunnen enkel afstammelingen van de
heer Guido Van Hemelen en de heer Jan Van Hemelen zetelen, zoals hierna bepaald.
De raad van toezicht wijst uit zijn midden een voorzitter aan. Indien geen overeenstemming wordt
bereikt, wordt de raad van toezicht voorgezeten door het oudste lid.
d) Leden van de raad van toezicht kunnen geen deel uitmaken van de raad van bestuur.
e) De raad van toezicht vergadert telkens wanneer een lid dit nodig acht. Het bepaalde in artikel 9 is
hierbij mutatis mutandis van overeenkomstige toepassing.
f) Bestuurders hebben slechts toegang tot de raad van toezicht indien zij daartoe zijn uitgenodigd.
g) Leden van de raad van toezicht hebben steeds toegang tot vergadering van de raad van bestuur,
maar kunnen niet aan de vergadering participeren. Onmiddellijk nadat de voorzitter van de raad van
toezicht een uitnodiging van een vergadering ontvangt, brengt hij binnen één dag de andere leden
hiervan op de hoogte zodat zij die dit wensen, de vergaderingen van de raad van bestuur kunnen
bijwonen, zonder dat zij een participatierecht hebben.
h) De raad van bestuur verschaft de raad van toezicht tijdig de voor de uitoefening van diens taken
en bevoegdheden noodzakelijke gegevens en voorts aan ieder lid van de raad van toezicht alle
inlichtingen betreffende de aangelegenheden der private stichting die deze mocht verlangen.
i) De raad van toezicht is bevoegd inzage te nemen en te doen nemen van alle boeken, bescheiden
en correspondentie van de private stichting; ieder lid van de raad heeft te allen tijde toegang, mits
voorafgaande en tijdige aankondiging, tot alle bij de private stichting in gebruik zijnde ruimten en
terreinen.
j) De raad van toezicht kan zich voor rekening van de private stichting in de uitoefening van zijn taak

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/1

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

doen bijstaan door één of meer deskundigen.
k) De raad van toezicht neemt zijn besluiten met een gewone meerderheid van de uitgebrachte
stemmen.
l) Ieder lid van de raad van toezicht heeft één stem.
m) Het mandaat van lid van de raad van toezicht is te allen tijde onbezoldigd.
 
  TITEL 5. – CONTROLE VAN DE PRIVATE STICHTING
Artikel 16. : Commissaris - Wijze van benoeming
Indien de private stichting hiertoe wettelijk verplicht is, wordt de controle op de financiële toestand
van de private stichting, op de jaarrekening en op de regelmatigheid ten aanzien van de wet en de
statuten van de verrichtingen, weer te geven in de jaarrekening, aan één of meer commissarissen
opgedragen. Zij worden benoemd door de raad van bestuur onder de leden, natuurlijke personen of
rechtspersonen, van het Instituut der Bedrijfsrevisoren.
De commissarissen worden benoemd voor één hernieuwbare termijn van drie jaar.
Op straffe van schadevergoeding kunnen zij tijdens hun opdracht alleen om wettige redenen worden
ontslagen door de raad van bestuur.
 
  TITEL 6. – VERGOEDING VAN COMMISSARIS(SEN) EN BESTUURDERS
Artikel 17. : Vergoeding
De bezoldiging van de eventuele commissarissen bestaat in een vast bedrag, dat bij de aanvang van
hun opdracht door de raad van bestuur wordt vastgesteld. Zij kan niet worden gewijzigd dan met
instemming van de partijen.
Bestuurders van de private stichting kunnen desgewenst een vergoeding van de stichting vragen. De
bezoldiging van de bestuurders bestaat, behoudens andersluidende beslissing, in een vast bedrag
per gewerkt uur, dat wordt vastgelegd op honderd vijftig euro per uur (€ 150,00/uur). Zij kan niet
worden gewijzigd dan met instemming van partijen en van de raad van toezicht.
 
  TITEL 7. - BOEKJAAR - JAARREKENING
Artikel 18. : Boekjaar - jaarrekening
Het boekjaar begint op 1 januari en eindigt op 31 december van elk jaar.
In afwijking van het voorgaande lid neemt het eerste boekjaar een aanvang op de dag dat de private
stichting rechtspersoonlijkheid verkrijgt, en zal het worden afgesloten op 31 december 2016.
Ieder jaar en ten laatste binnen zes maanden na de afsluitingsdatum van het boekjaar maakt de raad
van bestuur de jaarrekening van het voorbije boekjaar op, overeenkomstig de wettelijk bepalingen,
alsook de begroting van het volgende boekjaar.
De boekhouding wordt gevoerd overeenkomstig de wettelijk bepalingen ter zake.
 
  TITEL 8. – STATUTENWIJZIGING
Artikel 19. : Statutenwijziging
De statuten kunnen, zolang de heer Guido Van Hemelen en de heer Jan Van Hemelen, voornoemd,
gezamenlijk fungeren als lid van de raad van toezicht, worden gewijzigd door een beslissing van de
raad van bestuur met unanieme stemmen in een voltallige vergadering, goed te keuren door de raad
van toezicht met unanimiteit van stemmen in een voltallige vergadering, na kennisgeving van de
vooropgestelde statutenwijziging per brief, telex, telegram, telefax of op een andere schriftelijke wijze
aan de raad van toezicht die minstens vijftien dagen vóór het houden van de desbetreffende raad
van bestuur wordt verstuurd. Zodra de heer Guido Van Hemelen en de heer Jan Van Hemelen,
voornoemd, niet meer gezamenlijk fungeren als lid van de raad van toezicht kunnen de statuten
enkel nog gewijzigd worden indien die wijzigingen noodzakelijk zijn als gevolg van evoluties in de
wetgeving, rechtspraak of gezaghebbende rechtsleer, waardoor het ongewijzigd handhaven van de
statuten gevolgen zou hebben die de stichter bij de oprichting niet kan hebben gewild.
De wijzigingen aan bepalingen van de statuten die echter afbreuk zouden doen aan de filosofie van
de aanvankelijke statuten, mogen niet worden doorgevoerd, zodra de heer Guido Van Hemelen en
de heer Jan Van Hemelen, voornoemd, niet meer gezamenlijk fungeren als lid van de raad van
toezicht.
De bepalingen van titel 2 in verband met het doel en de activiteiten van de private stichting, artikel 7
in verband met de benoeming, beëindiging en afzetting van de bestuurders, artikel 10 b, e, f, g, h en i
in verband met de besluitvorming, artikel 15 in verband met de raad van toezicht en artikel 19 in
verband met de statutenwijziging zullen echter nooit kunnen worden gewijzigd zodra de heer Guido
Van Hemelen en de heer Jan Van Hemelen, voornoemd, niet meer gezamenlijk fungeren als lid van
de raad van toezicht.
De wijziging van de gegevens vermeld onder artikel 28, 3° en 5° tot en met 8° van de wet van 27 juni
1921 betreffende de verenigingen zonder winstoogmerk, de internationale verenigingen zonder
winstoogmerk en de stichtingen dienen bij authentieke akte te worden vastgelegd.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/1

1/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

 
  TITEL 9. - ONTBINDING – VEREFFENING
Artikel 20. : Algemeen
De rechtbank van eerste aanleg van het arrondissement waar de private stichting haar zetel heeft
kan, op verzoek van de in wet aangeduide personen, de ontbinding van de private stichting
uitspreken in de gevallen door de wet bepaald. De rechtbank die de ontbinding uitspreekt, kan hetzij
tot de onmiddellijke afsluiting van de vereffening beslissen, hetzij de wijze van vereffening bepalen
en één of meer vereffenaars aanstellen.
 
Artikel 21. : Verdeling
Het vermogen van de private stichting bij ontbinding moet tot de doelen als omschreven in artikel 4
van deze statuten worden aangewend, met uitzondering van de doelen die zouden zijn verwezenlijkt.
Wanneer de belangeloze doelen van de private stichting zijn verwezenlijkt, neemt de stichter of
nemen zijn rechthebbenden zelf een bedrag gelijk aan de waarde van de goederen terug die de
stichter aan de verwezenlijking van die doelen heeft besteed.
 
  TITEL 10. – INDEXATIE
Artikel 22.: Indexatie
Alle in de statuten vermelde bedragen zijn gekoppeld aan het indexcijfer van de gezondheid.
Op de verjaardag van de oprichting van de private stichting, berekent de raad van bestuur de
geïndexeerde bedragen aan de hand van de volgende formule:
      Oud bedrag x nieuw indexcijfer
      ------------------------------------------
             Basisindexcijfer
Waarbij:
- het "oud bedrag" het bedrag is dat vermeld wordt in de oprichtingsakte van de private stichting;
- het "basisindexcijfer" het gezondheidsindexcijfer is van de maand voorafgaand aan deze waarin de
private stichting werd opgericht;
- het "nieuwe indexcijfer" het gezondheidsindexcijfer is van de maand voorafgaand aan de maand
van de verjaardag van de oprichting van de private stichting.
 
DEEL III. : BENOEMINGEN
1. Benoeming van de bestuurders
Het aantal bestuurders wordt vastgesteld op 3. De stichter benoemt als bestuurders voor onbepaalde
duur:
-  Mevrouw HUFKENS Carina Maria Augusta, bediende, geboren te Herentals op 29 juli 1961,
echtgenote van de heer VAN HEMELEN Guido Jules Maria, voormeld, wonende te 2250 Olen,
Boerenkrijglaan 9;
- De heer VAN dER VEKEN Tom Theo Dimphna, zelfstandige, geboren te Kapellen op 2 december
1970, echtgescheiden, wonende te 2290 Vorselaar, Merellaan 2A bus 9.
- De heer PLINGERS Stefan Guido Maria, zelfstandige, geboren te Leuven op 12 maart 1973,
ongehuwd, wonende te 8301 Duinbergen, Beiaardlaan 12.
Allen hier aanwezig en die aanvaarden en verklaren niet verhinderd te zijn door enige wettelijke of
reglementaire bepaling.
2. Benoeming van de commissaris(sen)
Gezien er uit te goeder trouw verrichte schattingen blijkt dat de private stichting voor het eerste
boekjaar zal voldoen aan de wettelijke criteria om geen commissaris te moeten benoemen, besluit de
vergadering om geen commissaris te benoemen.
De benoeming van bovenvermelde bestuurders zal slechts uitwerking hebben vanaf het ogenblik dat
de private stichting rechtspersoonlijkheid verkrijgt.
Voor ontledend uittreksel.
Notaris Francis van Schoubroeck
Herentals
Tegelijkertijd hiermee neergelegd: volledig afschrift van de oprichtingsakte verleden voor notaris
Francis van Schoubroeck te Herentals op 28 oktober 2016.
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

03
/1

1/
20

16
 - 

An
ne

xe
s 

du
 M

on
ite

ur
 b

el
ge

 


