





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

MOD. 2.2

Ondernemingsnummer :
Benaming (voluit) : European Idiopathic Pulmonary Fibrosis & Related

Disorders Federation
EU-IPFF(verkort) :
Internationale vereniging zonder winstoogmerkRechtsvorm :

(volledig adres)
Zetel : Jules De Cocklaan 95

9050 Gent

OprichtingOnderwerp akte :

In het jaar tweeduizend zestien.
Op vijftien juli.
Te Brussel, op het kantoor van de instrumenterende Notaris.
Voor mij, Meester Kim LAGAE, Notaris met standplaats te Brussel
ZIJN GEKOMEN:
1.            Action for Pulmonary Fibrosis, in het kort APF, een “charitable incorporated organisation”
naar het recht van Engeland en Wales, met maatschappelijke zetel te Beechcroft, Hill Road, Westley,
Bury St Edmonds, Suffolk, IP33 3TR, Groot Brittannië, geregistreerd in het “charity register” onder
nummer 1152399 op 12 juni 2013; ingeschreven in de Kruispuntbank van Ondernemingen onder
nummer 0659.670.175;
2.            Associazione per il sostegno della Ricera sulle Malattie Autoimmuni – Orfane – Rare e per
la tutela dei diritti dei malati, in het kort AMA, een vereniging naar Italiaans recht, met zetel in 41124
Modena (Italië), Via del Pozzo 71, c/o AOU Policlinico di Modena, geregistreerd als vereniging op 2
februari 2004 (belastingnummer 94111010362, oprichtingsnummer 90455-20581); ingeschreven in
de Kruispuntbank van Ondernemingen onder nummer 0659.670.769 ;
3.            ASOCIACION DE FAMILIARES Y ENFERMOS DE FPI Y FIBROSIS PULMONAR
FAMILIAR - FPF, in het kort AFEFPI, een vereniging naar Spaans recht, met maatschappelijke zetel
te 28924 Alcorcón (Madrid), Spanje, Casa Las Tablas de Daimiel 2 – local 7, ingeschreven in het
verenigingenregister onder nummer 591046, opgericht op 15 juli 2008; ingeschreven in de
Kruispuntbank van Ondernemingen onder nummer 0659.671.363;
4.            Association Belge contre La Fibrose Pulmonaire Idiopathique, in het kort ABFPI, een
vereniging zonder winstoogmerk naar Belgisch recht, met maatschappelijke zetel te 1410 Waterloo,
avenue Reine Astrid 77/9, ondernemingsnummer 0556.703.685, opgericht op 7 mei 2014;
5.            ASSOCIATION PIERRE ENJALRAN FIBROSE PULMONAIRE IDIOPATHIQUE, in het kort
APEFPI, een vereniging naar Frans recht, met maatschappelijke zetel te 31210 Ardiège, Frankrijk,
rue de la Caoue 17, ingeschreven in het verenigingenregister onder nummer W312001987, opgericht
op 7 februari 2011; ingeschreven in de Kruispuntbank van Ondernemingen onder
nummer0659.671.660;
6.            Belgische Vereniging voor Longfibrose, in het kort BVL vzw, een vereniging zonder
winstoogmerk, met maatschappelijke zetel te 9050 Gentbrugge, Jules de Cocklaan 95,
ondernemingsnummer 0827.501.852, opgericht op 26 juni 2010;
7.            BRITISH LUNG FOUNDATION, een “Company Limited by Guarantee” naar het recht van
Engeland en Wales, met maatschappelijke zetel te 73-75 Goswell Road, London, EC1V 7ER, Groot-
Brittannië, identificatienummer 01863614, erkend als een “charity” onder nummer 326730, opgericht
op 14 november 1984, ingeschreven in het register van liefdadigheidsinstellingen op 11 december
1984; ingeschreven in de Kruispuntbank van Ondernemingen onder nummer 0659.671.957;
8.            IRISH LUNG FIBROSIS ASSOCIATION LIMITED, in het kort ILFA, een “Company Limited
by Guarantee” naar Iers recht, met maatschappelijke zetel te Lavery House, Earlsfort Terrace Dublin
D02 T625, Ierland, ondernemingsnummer 367940, erkend als een “charity” onder nummer

 *16318481*
Neergelegd
09-09-2016

0662459817

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

20053437, opgericht op 26 februari 2003; ingeschreven in de Kruispuntbank van Ondernemingen
onder nummer 0659.673.046;
9.            Belangenvereniging Longfibrose Patiëntenvereniging Nederland, een vereniging naar
Nederlands recht, met statutaire zetel te Maastricht (Nederland) en bezoekadres te 1272 HN Huizen
(Nederland), Frans Halslaan 4, ingeschreven in het handelsregister onder nummer 14068786,
opgericht op 26 januari 2001; ingeschreven in de Kruispuntbank van Ondernemingen onder nummer
0659.673.343;
10.          Lungenfibrose e.V., in het kort Lufi, een vereniging naar Duits recht, met maatschappelijke
zetel te 45257 Essen, Duitsland, Langenberger Straße 805, ingeschreven in het verenigingenregister
bij de rechtbank van Essen onder nummer VR 5341, opgericht op 10 september 2012; ingeschreven
in de Kruispuntbank van Ondernemingen onder nummer 0659.673.442  en
11.          Lungenfibrose Forum Austria, een vereniging naar Oostenrijks recht, met maatschappelijke
zetel te 3052 Innermanzing, Oostenrijk, Dänkeplatz 5/14, ingeschreven in het verenigingenregister
onder nummer 979365302, opgericht op 22 april 2016 ingeschreven in de Kruispuntbank van
Ondernemingen onder nummer 0659.673.640.
Zij worden hier allen vertegenwoordigd door:
1) de heer Herman Michael Van Lysebeth, wonende te 9052 Gent, Ryvisschepark 74; en
2) de heer Michel Faucher Viégas, wonende te 1410 Waterloo, avenue Reine Astrid 77/9
overeenkomstig de onderhandse volmachten die hier worden aangehecht.
De identiteit van hun lasthebbers wordt bevestigd aan de hand van hun identiteitskaart.
Die ondergetekende notaris verzoeken te akteren dat zij een internationale vereniging zonder
winstoogmerk oprichten, waarvan de statuten als volgt luiden:
Artikel 1               Grondbeginselen
De vereniging werd opgericht als een internationale vereniging zonder winstoogmerk en valt onder
de bepalingen van Titel III van de Belgische wet van 27 juni 1921 betreffende de verenigingen
zonder winstoogmerk, de internationale verenigingen zonder winstoogmerk en de stichtingen
(artikelen 46 tot en met 57).
De vereniging draagt de naam “European Idiopathic Pulmonary Fibrosis & Related Disorders
Federation”. In contact met derden mag zij tevens gebruik maken van de afkorting “EU-IPFF” ivzw.
Alle akten, facturen, aankondigingen, bekendmakingen en andere stukken uitgaande van de
vereniging vermelden de naam of de afkorting, onmiddellijk gevolgd door de woorden “internationale
vereniging zonder winstoogmerk” of door de afkorting “ivzw” alsook het adres van de zetel.
Artikel 2               Zetel en voertaal
De zetel van de vereniging is gevestigd te 9050 Gentbrugge, Jules de Cocklaan 95.
De zetel mag overgebracht worden naar elke andere plaats in België bij beslissing door de raad van
bestuur, te publiceren in de Bijlagen tot het Belgisch Staatsblad.
Om redenen van praktische aard mogen bijkomende kantoren worden geopend om het even
wanneer en in om het even welk land binnen Europa.
De voertaal is Engels. Het Nederlands wordt gebruikt waar dit wettelijk vereist is.
Artikel 3               Doelstellingen van de vereniging
De vereniging heeft de hiernavolgende sociale en wetenschappelijke niet-winstgevende
doelstellingen van internationaal nut:
(a)          De bevordering van een onmiddellijke en duurzame verbetering van de levenskwaliteit en
overlevingstijd van IPF patiënten, alsook van patiënten die lijden aan andere interstitiële longziekten,
door het direct beïnvloeden van farmaceutisch en medisch onderzoek en ontwikkeling, en de
toegang tot niet-farmaceutische ondersteuning voor patiënten; en
(b)          De belangenbehartiging van IPF patiënten op Europees niveau met de nadruk op:
-              Bereikbaarheid van behandelingen en dienstverlening, met inbegrip van niet-
farmacologische behandelingen en geneesmiddelen.
-              Toegang tot informatie over nieuwe en lopende trials.
-              Promotie van onderzoek naar nieuwe behandelingen/geneesmiddelen.
-              Uitwisseling van informatie en samenwerking met Europese en internationale IPF
patiëntenverenigingen.
-              Ondersteunen van de oprichting van patiëntenverenigingen in landen waar geen vereniging
bestaat.
Om deze doelstellingen te realiseren zal de vereniging de volgende activiteiten voeren:
-              Informatie uitwisselen en samenwerken met relevante Europese en internationale
organisaties en instanties.
-              Patiënten betrekken bij onderzoeksactiviteiten en studies ter verbetering van de huidige
behandelmogelijkheden voor IPF patiënten.
-              Vertegenwoordiging binnen relevante Europese en internationale organisaties.
-              Organiseren van symposia, workshops, educatieve evenementen en trainingen voor
verschillende belanghebbenden etc.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

-              Verstrekken van informatie o.a. via een website.
-              Publiceren van materiaal zoals folders, brochures, boeken, audio-visuele materialen, etc.
De vereniging mag contracten aangaan, roerend en onroerend goed aankopen, lenen of leasen,
salarissen uitbetalen aan werknemers en andere uitgaven doen die nodig zijn om de zaken te leiden.
Daarnaast kan de vereniging alle activiteiten ontplooien die rechtstreeks of onrechtstreeks bijdragen
tot de verwezenlijking van voormelde sociale en wetenschappelijke niet-winstgevende doelstellingen,
met inbegrip van bijkomstige commerciële en winstgevende activiteiten binnen de grenzen van wat
wettelijk is toegelaten en waarvan de opbrengsten te allen tijde volledig zullen worden bestemd voor
de verwezenlijking van de sociale en wetenschappelijke niet-winstgevende doelstellingen.
Artikel 4               Lidmaatschapscriteria
Om te worden aanvaard als werkend lid van de vereniging moet men voldoen aan de volgende
cumulatief te vervullen minimale lidmaatschapscriteria:
-              Organisatie zonder winstoogmerk Onafhankelijke organisatie
-              Belangrijke focus op Idiopathische longfibrose
Deze lidmaatschapscriteria kunnen verder worden uitgewerkt in het huishoudelijk reglement van de
vereniging.
Artikel 5               Soorten lidmaatschap
De vereniging heeft stemgerechtigde werkende en niet-stemgerechtigde toegetreden leden:
Werkende leden:
Zij vertegenwoordigen Europese organisaties met een focus op IPF en gerelateerde stoornissen. Ze
omvatten de stichtende leden en nieuwe leden die worden toegelaten na een proefperiode van één
jaar en na bekrachtiging door de algemene vergadering door drie vierde meerderheid van de
aanwezige of vertegenwoordigde werkende leden. Zij zijn onderworpen aan de bepalingen van de
statuten en aan de regels die daarmee verbonden zijn.
Werkende leden, die aan hun financiële verplichtingen hebben voldaan, hebben het recht om deel te
nemen aan de algemene vergaderingen van de vereniging met volledig stemrecht. Ze onderschrijven
de doelstellingen van de vereniging en zijn vrij van politieke, commerciële of overheidsbindingen.
Toegetreden leden:
Zijn natuurlijke of rechtspersonen die de doelstellingen van de vereniging onderschrijven en door de
raad van bestuur worden aanvaard, zoals:
•             Individuele patiënten, met als doel het ondersteunen van de oprichting van een nationale
vereniging.
•             Professionals in de gezondheidszorg gespecialiseerd in IPF en gerelateerde stoornissen.
•             Andere relevante Europese verenigingen, zoals zeldzame ziekten gezondheid van de
longen.
•             Andere niet-Europese IPF verenigingen.
Ze beschikken over een recht van deelname aan de algemene vergaderingen van de verenigingen
maar hebben geen stemrecht; hun rechten en plichten worden, zo nodig, omschreven in het
huishoudelijk reglement.
Artikel 6               Lidmaatschapsbijdrage
De werkende leden betalen een jaarlijkse bijdrage, op jaarlijkse basis vastgesteld door de algemene
vergadering op voorstel van de raad van bestuur. De jaarlijkse bijdrage moet worden betaald voor de
laatste dag van het boekjaar.
Artikel 7               Einde van lidmaatschap
Elk werkend of toegetreden lid kan te allen tijde uit de vereniging treden. Het ontslag moet schriftelijk
aan de raad van bestuur worden medegedeeld. Elk lid moet echter blijven voldoen aan de financiële
verbintenissen tot het einde van het boekjaar.
Het lidmaatschap van werkende en toegetreden leden kan opgezegd worden in de volgende
gevallen:
a)            onvermogen om aan de financiële verbintenissen te voldoen.
Elk werkend of toegetreden lid dat een jaar achterstand heeft met het volbrengen van financiële
verplichtingen, wordt verondersteld zijn lidmaatschap opgezegd te hebben. In geval het lid
moeilijkheden heeft om aan zijn financiële verplichtingen te voldoen, kan het zich richten tot de raad
van bestuur. De voorwaarden voor het voortzetten van het lidmaatschap kunnen dan opnieuw
worden geëvalueerd door de raad van bestuur en de raad van bestuur zal vervolgens op basis van
deze evaluatie een aanbeveling doen aan de algemene vergadering, die zal beslissen over het al
dan niet verderzetten van het lidmaatschap.
b)           activiteiten die nadelig zijn voor de vereniging of die in strijd zijn met de statuten of het
huishoudelijk reglement.
Toegetreden leden die activiteiten verrichten die die nadelig zijn voor de vereniging of die in strijd zijn
met de statuten of het huishoudelijk reglement kunnen door een besluit van de algemene
vergadering uitgesloten worden van lidmaatschap.
Ieder besluit over een uitsluiting van een werkend lid naar aanleiding van het verrichten van

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

activiteiten die die nadelig zijn voor de vereniging of die in strijd zijn met de statuten of het
huishoudelijk reglement, zal genomen worden op een bijeenkomst van de algemene vergadering met
een drie vierde meerderheid van de aanwezige en vertegenwoordigde werkende leden. Het
betrokken werkend lid moet ten minste zestig dagen voor de bijeenkomst op de hoogte worden
gebracht en krijgt de kans om kennis te nemen van de relevante stukken en zijn daden te
verantwoorden.
Een beslissing tot hernieuwing van het lidmaatschap van een werkend lid (volgend op de uitsluiting)
kan worden genomen door een daartoe bijeengeroepen vergadering van de raad van bestuur met
een drie vierde meerderheid van de aanwezige en vertegenwoordigde bestuurders. Deze beslissing
moet ook bevestigd worden met een drie vierde meerderheid van de aanwezige en
vertegenwoordigde werkende leden op een daaropvolgende algemene vergadering. De hernieuwing
heeft pas uitwerking na voormelde bevestiging door de algemene vergadering.
Uittredende of uitgesloten leden en hun rechtsopvolgers kunnen geen rechten laten gelden op het
vermogen van de vereniging.
Artikel 8               Organisatie
De organisatie van de vereniging bestaat uit :
a.            een algemeen leidinggevend orgaan, met name de algemene vergadering;
b.            een bestuursorgaan, met name de raad van bestuur.
Artikel 9               Algemene vergadering
1.            Bevoegdheden
De volgende exclusieve bevoegdheden kunnen uitsluitend door de algemene vergadering worden
uitgeoefend:
a.            de statuten te wijzigen;
b.            het benoemen en ontslaan van de bestuurders, de externe auditor of in voorkomend geval
de commissaris;
c.            de jaarrekening en de begroting goed te keuren en voorstellen te doen en aan te nemen
voor een jaarlijks concept budget;
d.            de missie van het bestuur te definiëren en kwijting te verlenen aan de bestuurders, en in
voorkomend geval aan de commissaris;
e.            te besluiten tot een vrijwillige ontbinding van de vereniging;
f.             aanvaarden en uitsluiten van werkende leden; en
g.            opstellen en wijzigen van het huishoudelijk reglement.
2.            Samenstelling
De algemene vergadering is samengesteld uit alle leden. Enkel de werkende leden hebben
stemrecht. Ieder werkend lid beschikt over één stem. Toegetreden leden kunnen de algemene
vergadering bijwonen maar hebben geen stemrecht.
3.            Vergaderingen
De algemene vergadering wordt jaarlijks samengeroepen door de voorzitter. De algemene
vergadering kan in een buitengewone algemene vergadering bijeenkomen, op aanvraag van de
meerderheid van de leden van de raad van bestuur of van de algemene vergadering.
Zo noodzakelijk en/of bij dringende gevallen kunnen de werkende leden van de algemene
vergadering – voor zover de wet dit toelaat - op eenparige en schriftelijke wijze alle besluiten nemen
(dit wil zeggen, zonder te vergaderen) die tot de bevoegdheid van de algemene vergadering
behoren.
4.            Besluitvorming
De algemene vergadering kan slechts geldig beraadslagen indien de helft van de werkende leden
aanwezig of vertegenwoordigd is, tenzij de statuten expliciet anders bepalen. Artikel 7 van het
huishoudelijk reglement definieert de mogelijkheden voor werkende leden om hun stemrecht uit te
oefenen in geval van belemmering om een geplande vergaderingen bij te wonen.
Beslissingen worden genomen bij gewone meerderheid van de aanwezige en vertegenwoordigde
leden, buiten de uitzonderingsgevallen voorzien in deze statuten.
Buitengewone besluiten, zoals de toetreding van een nieuw werkend lid, uitsluiting van een werkend
lid of een wijziging van de statuten, vereisen een drie vierde meerderheid van de stemmen van de
aanwezige of vertegenwoordigde werkende leden.
Overleg over onderwerpen die niet op de agenda staan is toegestaan op voorwaarde dat alle leden
aanwezig of vertegenwoordigd zijn en unaniem beslissen om het nieuwe onderwerp te behandelen.
Beslissingen van de algemene vergadering worden genotuleerd in een register, ondertekend door
een lid van de raad van bestuur en bewaard op het adres van de maatschappelijke zetel. Een kopie
van het register is op aanvraag beschikbaar voor leden.
Een verkort overzicht van de genomen beslissingen wordt schriftelijk ter kennis gebracht aan alle
leden binnen zeven werkdagen na de vergadering. De finale notulen van de algemene vergadering in
de vorm van een verslag moeten binnen de vier weken verzonden worden aan alle leden.
Artikel 10            Raad van bestuur

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

1.            Bevoegdheden
De raad van bestuur is bevoegd om alle handelingen van bestuurlijke aard te verrichten die nodig of
dienstig zijn tot verwezenlijking van de doelstellingen van de vereniging, met uitzondering van deze
die tot de bevoegdheid van de algemene vergadering behoren.
2.            Verkiezing en samenstelling
De leden van de raad van bestuur worden benoemd door de algemene vergadering bij gewone
meerderheid voor een termijn van twee jaar. Het mandaat van een bestuurder kan steeds worden
hernieuwd.
De raad van bestuur bestaat uit minimaal drie en maximaal zeven personen. De raad van bestuur
verkiest onder haar leden een voorzitter, secretaris en penningmeester. De functie van voorzitter kan
slechts voor twee opeenvolgende termijnen van twee jaar worden uitgeoefend door dezelfde
bestuurder. De algemene vergadering bevestigt bij gewone meerderheid de benoeming voor de drie
speciale posities. Indien een benoeming niet bevestigd wordt, zal de raad van bestuur een nieuw
voorstel doen aan de algemene vergadering.
De voorzitter en de secretaris kunnen niet in hetzelfde jaar worden vervangen, behalve onder
uitzonderlijke omstandigheden, zoals gezondheidsproblemen, overlijden of ontslag van één van hen.
Ten minste één van hen zal de continuïteit van de activiteiten moeten bewaken.
Van ieder werkend lid kan maximaal één vertegenwoordiger deel uitmaken van de raad van bestuur.
In het geval dat meerdere werkende leden gevestigd zijn in hetzelfde land en zij één of meerdere
kandidaat-bestuurders voordragen voor de raad van bestuur, kan er maximaal één van deze
kandidaat-bestuurders worden benoemd.
3.            Posities en verantwoordelijkheden
De vereniging is aansprakelijk voor fouten die kunnen worden toegerekend aan haar aangestelden
en aan de organen waardoor zij handelt. De bestuurders en dagelijks bestuurders zijn niet
persoonlijk verbonden door de verbintenissen van de internationale vereniging zonder winstoogmerk.
Zij zijn alleen verantwoordelijk voor de vervulling van de hun opgedragen taak en aansprakelijk voor
de tekortkomingen in hun bestuur. De leden gaan in deze hoedanigheid geen enkele persoonlijke
verplichting aan inzake de verbintenissen die de internationale vereniging zonder winstoogmerk
aangaat.
De voorzitter staat aan het hoofd van de vereniging en zit zowel de algemene vergaderingen als de
vergaderingen van de raad van bestuur voor.
De secretaris treedt op in de hoedanigheid van voorzitter in geval van afwezigheid van
laatstgenoemde.
De secretaris is verantwoordelijk voor de uitvoering van de instructies van de voorzitter en de raad
van bestuur van de vereniging. Specifieke taken kunnen aan bezoldigd personeel worden
toegewezen. De eindverantwoordelijkheid blijft echter bij de voorzitter.
De penningmeester voert de taken uit opgedragen door en volgens de instructies van de raad van
bestuur.
4.            Ontbinding, ontslag, en afzetting
Een bestuursfunctie houdt op door ontbinding, uittreding of uitsluiting van het vertegenwoordigde lid,
of door ontslag, afzetting of verstrijking van de termijn van het mandaat van de bestuurder. Ingeval
van een vacature tijdens een mandaat, ingevolge één van de hiervoor vermelde redenen, kan de
raad van bestuur een voorlopige vervanger aanduiden die het mandaat van zijn voorganger voltooit.
Bestuurders kunnen afgezet worden door de algemene vergadering die hierover beslist met een
meerderheid van drie vierde van de aanwezige en vertegenwoordigde leden.
Alle akten betreffende de benoeming, de afzetting en de ambtsbeëindiging van leden van de raad
van bestuur, opgesteld overeenkomstig de wet, worden, met het oog op hun neerlegging in het
dossier, medegedeeld aan de griffie van de rechtbank van koophandel en, op kosten van de
vereniging, gepubliceerd in de Bijlagen tot het Belgisch Staatsblad.
5.            Besluitvorming
De raad van bestuur moet minstens één maal per jaar bijeenkomen. Datum en plaats van
samenkomst worden bepaald door de voorzitter, in overleg met de raad van bestuur.
De raad van bestuur kan slechts geldig beraadslagen indien ten minste de meerderheid van zijn
leden aanwezig is.
Beslissingen van de raad van bestuur worden genomen bij gewone meerderheid. Bij staking van
stemmen is de stem van de voorzitter doorslaggevend. Bij afwezigheid van de voorzitter is de stem
van de secretaris – die in desbetreffend geval optreedt als voorzitter – doorslaggevend.
Een verkort overzicht van de genomen beslissingen wordt schriftelijk ter kennis gebracht aan alle
leden binnen zeven werkdagen na de vergadering. De finale notulen van de raad van bestuur in de
vorm van een verslag moeten binnen de vier weken verzonden worden aan alle leden.
De beslissingen worden genotuleerd in een register, ondertekend door de raad van bestuur, en
bewaard op het adres van de maatschappelijke zetel van de vereniging.
6.            Externe vertegenwoordigingsmacht

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

De raad van bestuur als college is bevoegd om de vereniging te verbinden tegenover derden en haar
in handelingen en in rechtsvorderingen te vertegenwoordigen.
Onverminderd de algemene vertegenwoordigingsbevoegdheid van de raad van bestuur als college
wordt de vereniging tegenover derden verbonden en in haar handelingen en in rechtsvorderingen
vertegenwoordigd door:
a.            één bestuurder, individueel handelend; alsook
b.            elke persoon die hiertoe bijzonder gevolmachtigd werd, door de raad van bestuur.
In rechtsgedingen zal de vereniging zich steeds laten bijstaan door een advocaat. Hangende
rechtsgedingen zullen toegelicht worden op de jaarlijkse algemene vergaderingen.
7.            Adviseurs
De raad van bestuur mag adviseurs benoemen om het behalen van de doelstellingen van de
vereniging te ondersteunen. Deze speciale adviseurs zijn bijvoorbeeld zorgprofessionals, gekozen
vertegenwoordigers, patiënten en verzorgers, etc. Zij mogen worden uitgenodigd voor de
vergaderingen van de raad van bestuur maar hebben geen stemrecht.
Artikel 11            Financiële regels
Het boekjaar voor de vereniging loopt van 1 juni tot 31 mei.
De raad van bestuur brengt elk jaar schriftelijk verslag uit aan de algemene vergadering. Dit verslag
dient ten minste zes weken voor de algemene vergadering naar alle leden te worden verstuurd.
De boekhouding voor inkomsten en uitgaven, voor het kopen en aanwerven van goederen voor de
vereniging moet beschikbaar zijn voor inzage door de leden. De jaarrekening dient, overeenkomstig
artikel 51 van de wet van 27 juni 1921, toegevoegd te worden aan het verenigingsdossier dat
gehouden wordt op de griffie van de rechtbank van koophandel.
De algemene vergadering zal een externe auditor of indien de wet zulks vereist, een commissaris,
benoemen om de rekeningen te controleren.
De vereniging mag alle schenkingen, bijdragen, giften, subsidies en erfenissen ontvangen en
aanwenden die specifiek of in het algemeen de doelstellingen van de vereniging steunen.
Artikel 12            Oproeping en verslaggeving
De oproepingsbrief voor elke vergadering (bijvoorbeeld voor de gewone algemene vergadering of
een vergadering van de raad van bestuur) dient voorzien te zijn van een voorlopige agenda en
minstens vier weken op voorhand te worden verzonden. Een definitieve agenda dient ten minste een
week voorafgaand aan de vergadering te worden verzonden.
Het verslag van een vergadering moet binnen de vier weken naar alle leden worden verstuurd. Het
verslag van vergaderingen van de raad van bestuur moeten goedgekeurd worden door de leden van
de raad van bestuur alvorens deze worden verzonden aan de leden van de vereniging. De
beslissingen van alle organen worden genotuleerd in een register, ondertekend door een bestuurder
en bewaard door de secretaris die dit register ter beschikking van de leden houdt op de
maatschappelijke zetel van de vereniging.
Artikel 13            Statutenwijziging
 Behoudens de wet van 27 juni 1921, moet elk voorstel tot wijziging van de statuten afkomstig zijn
van de raad van bestuur of van ten minste drie werkende leden van de algemene vergadering, op
voorwaarde dat zij hun financiële verplichtingen hebben volbracht. Voorstellen tot ontbinding van de
vereniging kunnen slechts worden ingediend door een derde van de werkende leden.
De statuten kunnen gewijzigd worden op eender welke algemene vergadering op voorwaarde dat
twee derde van de werkende leden aanwezig of vertegenwoordigd zijn.
De raad van bestuur moet ten minste een maand vooraf de datum en plaats van de algemene
vergadering, evenals de tekst van de voorgestelde wijzigingen, bekendmaken aan alle leden van de
vereniging.
Een beslissing inzake statutenwijziging is alleen geldig als een drie vierde meerderheid van de
stemmen is behaald.
Bij afwezigheid van het quorum van twee derde van de werkende leden zal een nieuwe algemene
vergadering bijeengeroepen worden onder dezelfde voorwaarden als hierboven vernoemd en deze
zal een definitieve en geldige beslissing nemen over het voorstel, ongeacht het aantal aanwezigen
en vertegenwoordigden.
Wijzigingen aan de statuten zullen slechts van kracht worden na goedkeuring door de bevoegde
autoriteit overeenkomstig artikel 50 §3 van de wet van 27 juni 1921 en na publicatie in de bijlagen
van het Belgisch Staatsblad overeenkomstig artikel 51§3 van de bedoelde wet.
Artikel 14            Ontbinding van de vereniging
 De raad van bestuur bepaalt de wijze van ontbinding en vereffening van de vereniging welke zal
moeten worden voorgelegd aan en goedgekeurd door de algemene vergadering door een drie vierde
meerderheid. Eventuele overblijvende fondsen zullen overgemaakt worden aan een pan-Europese
organisatie zonder winstoogmerk die het onderzoek naar idiopathische longfibrose steunt, of bij
gebreke daaraan, aan een te preciseren belangeloos doel.
Artikel 15            Huishoudelijk reglement

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

9/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

MOD. 2.2

 Het huishoudelijk reglement is opgesteld om het dagelijks bestuur en organisatie van de vereniging
te faciliteren.
                Het huishoudelijk reglement is beschikbaar voor alle leden en kan worden aangepast met
een gewone meerderheid van stemmen op de algemene vergadering.
Het huishoudelijk reglement is een aanvulling op de statuten maar kan niet tegengesteld zijn aan de
artikelen uit het statuut of artikelen toevoegen. Als er een tegenstelling is tussen het huishoudelijk
reglement en de statuten zullen de statuten prevaleren.
Artikel 16            Overig
 Voor alles wat in deze statuten niet is voorzien of geregeld, blijven de bepalingen van titel III van de
wet van 27 juni 1921 betreffende de verenigingen zonde winstoogmerk, de internationale
verenigingen zonder winstoogmerk en de stichtingen van toepassing.
OVERGANGSBEPALINGEN
1. Het eerste boekjaar eindigt op 31 mei 2017.
2. Worden benoemd als bestuurders:
Voorzitter: Carlos Lines Millán, geboren te Zaragoza op 16 juli 1962, wonende te Madrid (Spanje),
avenida Monasterio del Escorial 36 C P0Z D;
Secretaris: Liam Vincent Galvin, geboren te Londen op 15 februari 1969, wonende te 46 Hazelwood,
Thurles, County Tipperary (Ierland);
Penningmeester: Herman Michael Van Lysebeth, geboren te Aalst op 19 mei 1937, wonende te 9052
Gent, Ryvisschepark 74.
Bestuurder: Dagmar Kauschka (geboren Nielsen), geboren te Essen (Duitsland) op 19 februari 1953,
wonende te 45257 Essen (Duitsland), Langenberger Strasse 805;
Bestuurder: Gilbert Henri Menou, geboren te Viane (Frankrijk) op 18 mei 1943, wonende te 11510
Fitou (Frankrijk), rue Vignette 12;
Bestuurder: Rosalba Mele, geboren te Pesaro (Italië)  op 29 maart 1966, wonende te Modena (Italië),
Piazzale Risorgimento Italiano, n.12 s.A.1.1.
Volmacht
De oprichters stellen de heren Herman Michael Van Lysebeth en Michel Faucher Viégas, beiden
voornoemd, afzonderlijk handelend en met de macht om in de plaats te stellen, aan als lasthebbers
ad hoc van de vereniging, om om alle documenten te ondertekenen en alle nodige formaliteiten te
vervullen om de vereniging in te schrijven bij een ondernemingsloket, een BTW-identificatie aan te
vragen en om haar, indien nodig, te registreren bij alle andere administraties.
Met het oog hierop, kan elke lasthebber ad hoc alle verbintenissen aangaan in naam van de
vereniging, alle nodige verklaringen afleggen, alle documenten ondertekenen en in het algemeen
alles doen wat nuttig en noodzakelijk is voor de uitvoering van het mandaat waarmee hij belast is.
Notariële bevestiging
Ondergetekende notaris bevestigt, na onderzoek, dat de bepalingen van titel III van de Wet
betreffende de verenigingen zonder winstoogmerk, de internationale verenigingen zonder
winstoogmerk en de stichtingen, werden nageleefd.
Rechten op geschriften (Wetboek diverse rechten en taksen)
Het recht bedraagt vijftig euro (EUR 50,00).
WAARVAN AKTE
Opgemaakt op plaats en datum als voormeld.
Nadat de akte integraal werd voorgelezen en toegelicht hebben de comparanten met mij, notaris,
getekend.
(Volgen de handtekeningen)
Blad(en): 12 Verzending(en): 0
Geregistreerd op het registratiekantoor BRUSSEL1-AA op zesentwintig juli twee duizend zestien (26-
07-2016)
Register 5 Boek 000 Blad 000 Vak 11836
Ontvangen registratierechten: vijftig euros (€ 50,00)
De Ontvanger
Getekend: Kim Lagae, Notaris.
Neergelegd samen met een uitgifte van het proces-verbaal met de volmachten, een expeditie van het
koninklijk besluit van 1 september 2016 dat de IVZW rechtspersoonlijkheid verleent.
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

9/
20

16
 - 

An
ne

xe
s 

du
 M

on
ite

ur
 b

el
ge

 


