





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : FortSport

(afgekort) :

Rechtsvorm : Vereniging zonder winstoogmerk

Zetel : Kerkhofstraat 3

2870

België

Onderwerp akte : Oprichting

Puurs

Uittreksel uit de oprichtingsakte van 20 augustus 2016:
DE ONDERGETEKENDEN
1. de heer Wouter Van den Heuvel, wonende te Kerkhofstraat 3, 2870 Puurs, geboren op 20 maart 1981 te
Bornem, met rijksregisternummer 81.03.20-055.97;
2. de heer Hans Hendrik M Tersago, wonende te Donkstraat 65G, 2870 Puurs (Ruisbroek), geboren op 9 april
1982 te Sint-Niklaas, met rijksregisternummer 82.04.09-055.67;
3. de heer Joop Erik L Wauters, wonende te Dullaard 8, 2870 Puurs, geboren op 25 juni 1981 te Sint-Niklaas,
met rijksregisternummer 81.06.25-081.39;
4. de heer Steve Verelst, wonende te Nijven 17, 2890 Oppuurs, geboren op 28 augustus 1976 te Reet, met
rijksregisternummer 76.08.28-053.80; en
5. de heer Bart Vanstaen, wonende te Kerkstraat 14A/6, 3040 Ottenburg, geboren op 19 september 1982 te Tielt,
met rijksregisternummer 82.09.19-157.88;
samen de STICHTENDE LEDEN,
KOMEN OVEREEN OM HIERBIJ EEN VERENIGING ZONDER WINSTOOGMERK OP TE RICHTEN
overeenkomstig de Wet van 27 juni 1921 betreffende de verenigingen zonder winstoogmerk, de internationale
verenigingen zonder winstoogmerk en de stichtingen, WAARVAN DE STATUTEN WORDEN VASTGELEGD ALS
VOLGT:
STATUTEN
TITEL I – RECHTSVORM - BENAMING – ZETEL – DOEL – DUUR
Artikel 1 – Rechtsvorm - Naam
De vereniging heeft de rechtsvorm van een vereniging zonder winstoogmerk. Zij draagt de naam “FortSport”.
Alle akten, facturen, aankondigingen, bekendmakingen en andere stukken die uitgaan van de verenigingen,
vermelden de naam van de vereniging, onmiddellijk voorafgegaan of gevolgd door de woorden "vereniging
zonder winstoogmerk" of door de afkorting " vzw ", en het adres van de zetel van de vereniging.
Artikel 2 - Zetel
De zetel van de vereniging is gevestigd te Kerkhofstraat 3, 2870 Puurs, gerechtelijk arrondissement Antwerpen.
Artikel 3 – Doel en activiteiten
De vereniging heeft als doel het bevorderen van de beoefening van sport, en in het bijzonder de atletieksport en
recreatief joggen.
De activiteiten van de vereniging omvatten onder meer het organiseren van sportieve evenementen, activiteiten
en wedstrijden, met inbegrip van doch niet beperkt tot de “Fortloop” in en rond het Fort van Liezele.
Daarnaast kan de VZW alle activiteiten ontplooien die rechtstreeks of onrechtstreeks bijdragen tot de
verwezenlijking van voormelde niet-winstgevende doelstellingen, met inbegrip van bijkomstige commerciële en
winstgevende activiteiten binnen de grenzen van wat wettelijk toegelaten is en waarvan de opbrengsten te allen
tijde volledig zullen worden bestemd voor de verwezenlijking van de niet-winstgevende doelstellingen.
De VZW kan haar doel alleen of in samenwerking met andere organisaties of rechtspersonen uitoefenen.

 *16318271*
Neergelegd
07-09-2016

0662406268

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

09
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De VZW kan ter uitvoering van haar doel alle roerende en onroerende goederen verwerven en beheren, in huur
nemen of geven, in concessie nemen of geven, personeel aanwerven en meer uitgebreid alle handelingen stellen
die de verwezenlijking van het doel rechtvaardigen.
Artikel 4 - Duur
De vereniging is opgericht voor onbepaalde duur.
TITEL II – LIDMAATSCHAP
Artikel 5 - Leden
De vereniging heeft enkel effectieve leden.
Het aantal leden moet minstens drie bedragen.
Er is geen maximum aantal leden.
Leden kunnen zowel natuurlijke personen als rechtspersonen zijn.
Art. 6 - Toetreding van leden
Iedere natuurlijke persoon of rechtspersoon die de doelstellingen en filosofie van de vereniging nastreeft en zich
daarvoor daadwerkelijk wil inzetten, kan zich kandidaat stellen als lid van de vereniging. De kandidatuur dient te
worden gericht aan de voorzitter van de raad van bestuur. De raad van bestuur beslist over de aanvaarding van
de kandidaat als lid van de vereniging.
De leden onderschrijven bij hun toetreding de statuten en, in voorkomend geval, het huishoudelijke reglement.
De leden verbinden er zich toe geen handelingen te verrichten die strijdig zijn met het doel van de vereniging en
de vereniging op generlei wijze schade toe te brengen.
Artikel 7 - Einde van het lidmaatschap
Het lidmaatschap van de leden eindigt van rechtswege bij het overlijden, bij ontbinding of faillissement van het
betrokken lid.
Het lidmaatschap eindigt eveneens indien vrijwillig ontslag wordt ingediend bij de voorzitter van de raad van
bestuur. Dit kan per brief, via e-mail of op om het even welke huidige of toekomstige vorm van elektronische
berichtgeving. Het ontslag wordt effectief één maand na indiening, behoudens andersluidende overeenkomst met
en toestemming van de raad van bestuur.
Indien een lid handelt in strijd met de doelstellingen en filosofie van de vereniging, kan de raad van bestuur zijn
uitsluiting aan de algemene vergadering voorstellen. De uitsluiting wordt uitgesproken door de algemene
vergadering met een meerderheid van twee derde van de stemmen van de aanwezige of vertegenwoordigde
leden.
De uittredende, ontslagnemende of uitgesloten leden, alsook hun erfgenamen of de erfgenamen van de
overleden leden verzaken aan elke vermogensrechtelijke aanspraak op het actief van de vereniging. Ze kunnen
evenmin de door hen zelf of door hun rechtsvoorganger op om het even welke manier en uit om het even welke
hoofde gestorte bedragen, terugvorderen.
TITEL III – ALGEMENE VERGADERING
Artikel 8 - Samenstelling
De algemene vergadering is samengesteld uit alle leden.
De afwezige leden kunnen zich laten vertegenwoordigen door een ander lid. Deze laatste moet een schriftelijk
mandaat kunnen voorleggen en kan niet meer dan een ander lid vertegenwoordigen.
De algemene vergadering wordt voorgezeten door de voorzitter van de raad van bestuur of bij diens afwezigheid
door het door de voorzitter aangeduide lid en bij gebreke aan zo’n aanduiding, het oudste aanwezige lid.
De leden beschikken in de algemene vergadering elk over één stem.
Artikel 9 - Bevoegdheden
De exclusieve bevoegdheden van de algemene vergadering zijn:
- het wijzigen van de statuten;
- het benoemen en afzetten van de bestuurders;
- de ontbinding van de vereniging;
- het uitsluiten van leden;
- het benoemen en afzetten van de commissarissen en indien nodig het bepalen van hun bezoldiging;
- het verlenen van kwijting aan de bestuurders en aan de commissarissen;
- het goedkeuren van begrotingen en rekeningen;
- de omvorming van de vereniging in een vennootschap met een sociaal oogmerk;
- het bepalen van de bestemming van het vermogen bij ontbinding van de vereniging;
- het goedkeuren van de huishoudelijke reglementen opgesteld door de raad van bestuur.
Artikel 10 - Algemene Vergaderingen
De gewone algemene vergadering voor het goedkeuren van de rekeningen, de begroting en het beleid van de
bestuurders vindt jaarlijks plaats op de datum bepaald door de raad van bestuur, en ten laatste binnen de zes
maanden na de afsluitingsdatum van het boekjaar.
Buitengewone algemene vergaderingen worden gehouden telkens wanneer de omstandigheden dit vereisen en
in elk geval wanneer ten minste één vijfde van de leden daarom verzoekt. In dit laatste geval dient de raad van
bestuur binnen de maand gevolg te geven aan het verzoek.
Artikel 11 - Bijeenroeping
De leden worden voor de algemene vergadering opgeroepen door middel van een oproepingsbrief, verstuurd
hetzij per gewone post, hetzij per e-mail of op om het even welke huidige of toekomstige vorm van elektronische
berichtgeving, ten minste acht dagen voor de vergadering verzonden.
De algemene vergadering wordt gehouden op de dag, het uur en de plaats aangeduid in de oproepingsbrief.
De oproepingsbrief bevat steeds de agenda. Deze wordt vastgesteld door de raad van bestuur, maar een lid
heeft het recht bijkomende punten op de agenda te plaatsen door middel van een schrijven gericht aan de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

09
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

voorzitter van de raad van bestuur.
Artikel 12 - Besluitvorming
De besluiten van de algemene vergadering worden genomen bij gewone meerderheid van stemmen van de
aanwezige of vertegenwoordigde leden, behoudens indien de wet of deze statuten in een strengere of anders
dwingende regeling zouden voorzien.
Over een statutenwijziging kan de algemene vergadering alleen op geldige wijze beraadslagen en besluiten
wanneer de wijzigingen uitdrukkelijk zijn vermeld in de oproeping en wanneer ten minste twee derde van de
leden op de vergadering aanwezig of vertegenwoordigd zijn.
Een wijziging kan alleen worden aangenomen met een meerderheid van twee derde van de stemmen van de
aanwezige of vertegenwoordigde leden.
Wanneer de wijziging evenwel betrekking heeft op het doel of op de doeleinden waarvoor de vereniging is
opgericht, kan zij alleen worden aangenomen met een meerderheid van vier vijfde van de stemmen van de
aanwezige of vertegenwoordigde leden.
Ingeval op de eerste vergadering minder dan twee derde van de leden aanwezig of vertegenwoordigd zijn, kan
een tweede vergadering worden bijeengeroepen, die geldig kan beraadslagen en besluiten alsook de wijzigingen
aannemen met de meerderheden bedoeld hierboven ongeacht het aantal aanwezige of vertegenwoordigde
leden. De tweede vergadering mag niet binnen vijftien dagen volgend op de eerste vergadering worden
gehouden.
De besluiten van de algemene vergadering worden ondertekend door de voorzitter en de secretaris van de
vergadering en worden bijgehouden op de zetel van de vereniging.
Elk lid van de vergadering ontvangt een afschrift van de ondertekende notulen binnen de maand volgend op de
algemene vergadering, hetzij per gewone post, hetzij per e-mail of op om het even welke huidige of toekomstige
vorm van elektronische berichtgeving (met inbegrip van het ter beschikking stellen van de notulen op de website
van de vereniging), hetzij door persoonlijke overhandiging.
Derden kunnen inzage krijgen in de notulen voor zover zij daartoe een rechtmatig belang aantonen. De raad van
bestuur beslist onafhankelijk over de rechtmatigheid van het motief.
TITEL IV – BESTUUR EN VERTEGENWOORDIGING
Artikel 13 - Raad van bestuur
De vereniging wordt bestuurd door de raad van bestuur. De raad van bestuur bestaat uit ten minste drie
personen. Als evenwel maar drie personen lid zijn van de vereniging, bestaat de raad van bestuur uit slechts
twee personen. Het aantal bestuurders moet in elk geval altijd lager zijn dan het aantal personen dat lid is van de
vereniging.
De raad van bestuur kiest onder haar leden een voorzitter.
De bestuurders worden door de algemene vergadering bij gewone meerderheid van de aanwezige of
vertegenwoordigde stemmen van leden benoemd. De algemene vergadering beslist tevens over de duur van het
mandaat. Na afloop van een termijn zijn bestuurders onmiddellijk herkiesbaar voor dezelfde functie.
De algemene vergadering kan te allen tijde, bij gewone meerderheid van de aanwezige of vertegenwoordigde
stemmen een einde stellen aan het mandaat van de bestuurders. Zij dient haar beslissing niet met redenen te
omkleden noch te rechtvaardigen.
Ieder lid van de raad van bestuur kan ontslag nemen door schriftelijke kennisgeving aan de voorzitter van de
raad van bestuur. Een bestuurder dient na zijn ontslag zijn opdracht verder te vervullen totdat redelijkerwijze in
zijn vervanging kan worden voorzien.
Het mandaat van bestuurder is onbezoldigd. De kosten gemaakt in de uitoefening van het mandaat kunnen
worden vergoed.
Artikel 14 - Bevoegdheid
De raad van bestuur is bevoegd om alle handelingen te stellen die nodig of dienstig zijn voor de verwezenlijking
van het doel van de vereniging, met uitzondering van handelingen waarvoor de algemene vergadering bevoegd
is volgens de wet of de statuten.
De raad van bestuur is bevoegd tot het stellen van alle handelingen betreffende roerende en onroerende
goederen, daarin begrepen de handelingen van beheer en beschikking. De raad van bestuur kan, in alle
omstandigheden en op de meest ruime wijze, beslissen tot het ontlenen en lenen van gelden en de vereniging
verbinden.
De raad van bestuur vaardigt alle huishoudelijke reglementen uit die hij nodig acht en legt die ter goedkeuring
vooraan de algemene vergadering.
Door de bestuurders wordt geen persoonlijke verplichting aangegaan voor de verbintenissen van de vereniging.
Hun aansprakelijkheid is beperkt tot het vervullen van hun opdracht en tot de fouten in hun bestuur.
De raad van bestuur kan bepaalde bevoegdheden overdragen aan één of meer bijzondere gevolmachtigden.
Artikel 15 - Bijeenroeping
De raad van bestuur wordt samengeroepen door de voorzitter of door twee bestuurders, zo dikwijls als het
belang van de vereniging het vereist. De bijeenroeping is verplicht wanneer ten minste één derde van de
bestuurders daar om vraagt.
De raad van bestuur wordt samengeroepen door middel van een gewoon schrijven, fax of e-mail, toegezonden
ten minste acht dagen voor de vergadering.
De vergadering wordt gehouden op de dag, het uur en de plaats aangeduid in de oproepingsbrief.
De oproepingsbrief bevat eveneens de agenda. De agenda wordt vastgesteld door de voorzitter of door twee
bestuurders. De vergadering kan alleen beraadslagen over punten die in de agenda opgenomen zijn, tenzij alle
aanwezige bestuurders ermee instemmen dat het niet geagendeerde onderwerp behandeld wordt.
Artikel 16 - Beraadslaging

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

09
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De raad van bestuur vergadert slechts geldig als ten minste de helft van de bestuurders aanwezig is. De
besluiten worden genomen bij eenvoudige meerderheid van stemmen.
De besluiten van de raad van bestuur worden ondertekend door de voorzitter en de secretaris en worden
bijgehouden op de zetel van de vereniging.
De raad wordt voorgezeten door de voorzitter.
Vergaderingen van de raad van bestuur kunnen plaatsvinden door middel van een video- of telefoonconferentie.
Wanneer een bestuurder, rechtstreeks of onrechtstreeks, een belang van vermogensrechtelijke aard heeft dat
strijdig is met een beslissing of een verrichting die tot de bevoegdheid behoort van de raad van bestuur, dient hij
dit mee te delen aan de andere bestuurders voor dat de raad van bestuur een besluit neemt. De bestuurder met
het tegenstrijdige belang, verwijdert zich uit de vergadering en onthoudt zich van de beraadslaging en de
stemming over de aangelegenheid waarop het betrekking heeft. Voormelde procedure is niet van toepassing op
gebruikelijke verrichtingen die plaatshebben onder de voorwaarden en tegen de zekerheiden die op de markt
gewoonlijk gelden voor soortgelijke verrichtingen.
Artikel 17 - Dagelijks bestuur
Het dagelijks bestuur van de vereniging op intern vlak alsook de externe vertegenwoordiging wat betreft dat
dagelijks bestuur kan door de raad van bestuur worden opgedragen aan één of meer personen die bestuurder
zijn binnen de vereniging.
Artikel 18 - Vertegenwoordiging
De vereniging is voor alle rechtshandelingen geldig vertegenwoordigd tegenover derden door de raad van
bestuur handelend als college en/of door twee bestuurders gezamenlijk handelend. Binnen het kader van het
dagelijks bestuur, is de vereniging rechtsgeldig vertegenwoordigd door de bestuurder aan wie het dagelijks
bestuur is opgedragen.
TITEL V – BEGROTING EN REKENINGEN - LIDGELD
Artikel 19 - Begroting en rekeningen
Het boekjaar van de vereniging loopt van 1 januari tot en met 31 december.
De boekhouding wordt gevoerd in overeenstemming met de van toepassing zijnde wettelijke en reglementaire
bepalingen.
De jaarrekening wordt neergelegd in het dossier gehouden op de griffie van de rechtbank van koophandel in
overeenstemming met de wettelijke bepalingen. Voor zover van toepassing wordt de jaarrekening tevens
neergelegd bij de Nationale Bank van België in overeenstemming met de wettelijke en reglementaire bepalingen.
Bij het einde van elk boekjaar sluit de raad van bestuur de rekeningen van het afgelopen jaar af en maakt de
begroting voor het volgende dienstjaar op. De rekeningen worden ter goedkeuring voorgelegd aan de jaarlijkse
gewone algemene vergadering, die tevens kwijting verleent aan de bestuurders voor de uitoefening van hun
mandaat gedurende het afgelopen boekjaar.
Het batig saldo vergroot het vermogen van de vereniging en kan onder geen beding bij wijze van dividend aan de
leden worden uitgekeerd.
Artikel 20 - Financiering
De raad van bestuur bepaalt jaarlijks het lidgeld, als een billijke bijdrage voor de werking. Het lidgeld bedraagt
maximum 50 euro. Het dient te worden betaald in één keer en geldt voor één kalenderjaar.
De vereniging kan verder fondsen verwerven op elke wijze die niet in strijd is met de wet, met inbegrip van
subsidies, giften, sponsorgelden, toelagen en andere ontvangsten.
TITEL VI – ONTBINDING EN VEREFFENING
Artikel 21 - Wijze van ontbinding
De vereniging wordt niet ontbonden door het overlijden of uittreden van een lid, in zover het aantal leden
daardoor niet minder dan drie bedraagt.
Artikel 22 - Ontbinding
De vereniging kan vrijwillig ontbonden worden door een besluit van de algemene vergadering overeenkomstig de
wettelijke bepalingen, of door een gerechtelijke beslissing.
Ingeval van vrijwillige ontbinding worden door de algemene vergadering, en bij gebreke daarvan door de
rechtbank, één of meer vereffenaars benoemd, hun bevoegdheid bepaald en de wijze van vereffening der
schulden en van de tegeldemaking der goederen vastgesteld.
Artikel 23 - Bestemming van het vermogen na ontbinding
Ingeval van ontbinding, vrijwillige of gerechtelijke, wordt het netto overblijvende maatschappelijke vermogen na
het vereffenen van de schulden en het aanzuiveren van de lasten, overgemaakt aan een andere vereniging
zonder winstoogmerk met een gelijkaardig of verwant doel.
TITEL VII – SLOTBEPALINGEN
Artikel 24 - Huishoudelijk reglement
Het huishoudelijke reglement, indien er een is, wordt door de raad van bestuur opgemaakt en ter goedkeuring
voorgelegd aan de algemene vergadering die het met gewone meerderheid van de stemmen van de aanwezige
of vertegenwoordigde leden goedkeurt.
Wijzigingen aan dit reglement moeten, op voorstel van de raad van bestuur, door de algemene vergadering
goedgekeurd worden met gewone meerderheid van de stemmen van de aanwezige of vertegenwoordigde leden.
Het huishoudelijke reglement ligt op de zetel van de vereniging ter inzage van alle leden.
Artikel 25 - Algemeen
Alles wat in onderhavige statuten niet uitdrukkelijk is voorzien, zal worden geregeld volgens de van toepassing
zijnde wettelijke en reglementaire bepalingen.
Indien een bepaling van deze statuten strijdig zou zijn met de wet, dient deze bepaling voor niet geschreven te
worden gehouden, zonder dat de geldigheid van de overige bepalingen hierdoor wordt aangetast.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

09
/0

9/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

SLOTBEPALINGEN – EERSTE BESLUITEN
De algemene vergadering heeft, met eenparigheid van stemmen, onmiddellijk volgend op de oprichting, de
volgende besluiten genomen.
Worden benoemd als bestuurders van de vereniging voor een termijn van 3 jaar tot en met de gewone algemene
vergadering te houden in 2020:
- de heer Wouter Van den Heuvel, voornoemd;
- de heer Hans Tersago, voornoemd;
- de heer Joop Wauters, voornoemd; en
- de heer Steve Verelst, voornoemd.
De mandaten worden niet bezoldigd.
De raad van bestuur beslist vervolgens om de heer Wouter Van den Heuvel, voornoemd, te benoemen tot
voorzitter van de raad van bestuur. Het dagelijks bestuur en de vertegenwoordiging van de verenging wat betreft
het dagelijks bestuur, worden opgedragen aan de heer Hans Tersago, voornoemd.
De vereniging is voor alle rechtshandelingen geldig vertegenwoordigd tegenover derden door de raad van
bestuur handelend als college en/of door twee bestuurders gezamenlijk handelend. Binnen het kader van het
dagelijks bestuur, is de vereniging rechtsgeldig vertegenwoordigd door de bestuurder aan wie het dagelijks
bestuur is opgedragen
Een bijzondere volmacht wordt toegekend aan meester Bart Vanstaen, advocaat, voor het vervullen van alle
adminstratieve handelingen in verband met de oprichting van de vereniging, met inbegrip van het ondertekenen
en neerleggen van de formulieren ter publicatie in het Belgisch Staatsblad.
Getekend
 
Bart Vanstaen
Bijzonder gevolmachtigde

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

09
/0

9/
20

16
 - 

An
ne

xe
s 

du
 M

on
ite

ur
 b

el
ge

 


