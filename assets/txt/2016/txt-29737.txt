





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Lasso

(afgekort) : Lasso

Rechtsvorm : Vereniging zonder winstoogmerk

Zetel : Sainctelettesquare 19 6

1000

België

Onderwerp akte : Oprichting

Brussel

OPRICHTINGSAKTE
 
Tussen ondergetekenden, zijnde natuurlijke personen:
De heer Wim De Graeve, wonende in Rodestraat 16, 1742 Ternat, geboren op 23 december 1974 in Asse.
Mevrouw Leen De Spiegelaere wonende in Jollystraat 166, 1030 Schaarbeek, geboren op 20 juli 1981 te Brugge.
Mevrouw Karen Joosten, wonende in Hoge Aardstraat 4, 2610 Wilrijk, geboren op 14 maart 1978 te Wilrijk.
De heer Danny Op de Beeck wonende in Wandeldreef 4, 3010 Rotselaar, geboren op 24 mei 1973 te Zonhoven.
Mevrouw Valerie Vernimme, wonende  in Sint-Guidocorso 24, 1070 Anderlecht, geboren op 27 augustus 1973 in
Brugge.
 
wordt overeengekomen een vereniging zonder winstoogmerk (hierna ‘vzw’ genoemd) op te richten
overeenkomstig de wet van 27 juni 1921 (hierna ‘vzw-wet’ genoemd), zoals gewijzigd door de wet van 2 mei
2002 en latere wetswijzigingen, onder de volgende voorwaarden en omstandigheden, waarvan de statuten als
volgt luiden:
 
Hoofdstuk 1. Rechtsvorm, naam, zetel, duur, doelstelling
 
Art. 1. De vereniging wordt Lasso genoemd.
 Deze naam moet voorkomen in alle akten, facturen, aankondigingen, bekendmakingen, brieven, orders en
andere stukken uitgaande van de vzw, onmiddellijk voorafgegaan of gevolgd door de woorden "vereniging zonder
winstoogmerk" of door de afkorting "vzw", met vermelding van de zetel.
  
Art. 2. De vzw is opgericht voor onbepaalde duur.
  
Art. 3. De maatschappelijke zetel van de vzw is gevestigd Sainctelettesquare 19, 1000 Brussel,  gelegen in het
gerechtelijk arrondissement Brussel.
 
Art. 4. De vzw stelt zich tot doel om cultuurparticipatie en cultuureducatie in en rond Brussel te vergroten
en te versterken door een motor te zijn voor kwaliteitsvolle netwerking en samenwerking tussen
professionelen uit de Brusselse kunstensector, de erfgoedsector en/of het socio-culturele veld en professionelen
uit andere sectoren zoals jeugdwerk, sociaal-cultureel werk, welzijn en onderwijs.
 
Art. 5. De vzw kan alle activiteiten ontplooien die rechtstreeks of onrechtstreeks bijdragen tot de verwezenlijking
van haar doel, met inbegrip van bijkomstige commerciële en winstgevende activiteiten binnen de grenzen
van wat wettelijk is toegelaten en waarvan de opbrengsten altijd volledig zullen worden bestemd voor de
verwezenlijking van haar doel.

 *16321308*
Neergelegd
17-10-2016

0664698933

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Art. 6. De vzw is bevoegd om alle roerende en onroerende goederen die zij voor het verwezenlijken van haar
doel nodig heeft te bezitten of te verkrijgen en er alle eigendomsrechten en andere zakelijke rechten op uit te
oefenen.  
 
Hoofdstuk 2. Lidmaatschap
 
Art. 7. In de vzw zijn er enkel werkende leden. Deze werkende leden worden – in wat volgt – aangeduid met
‘leden’.
  
Art. 8. Er zijn minstens vijf leden. De oprichters zijn de eerste leden. Er is geen maximumaantal bepaald.
  
Art. 9.  Elke natuurlijke persoon kan zich kandidaat stellen als lid. De inhoudelijke voorwaarde om tot de vzw
toe te treden als lid is expertise hebben op het vlak van cultuur, cultuurparticipatie en/of cultuureducatie.
Aangezien de samenstelling en de werkzaamheden van de vereniging niet bepaald mogen worden door politieke,
filosofische of godsdienstige overtuigingen, dient elke lid het verdraagzaamheidsprincipe te aanvaarden namelijk
het eerbiedigen van de grondwettelijke principes en het harmonieus samenleven helpen bevorderen van alle
bevolkingsgroepen en culturen.
Een kandidaat-lid moet een mondelinge of schriftelijke aanvraag indienen bij de voorzitter van de Raad van
Bestuur. De Algemene Vergadering beslist autonoom en zonder verdere motivatie over de aanvaarding van de
kandidaat als lid op haar eerstvolgende vergadering.
  
Art. 10. De leden hebben alle rechten en verplichtingen die in de vzw-wet vastgelegd zijn. De leden moeten geen
lidmaatschapsbijdrage betalen.
  
Art. 11. Elk lid kan op elk moment ontslag nemen uit de vzw door dat ontslag schriftelijk bekend te maken aan
de Raad van Bestuur. Als door de ontslagneming van een lid het aantal leden onder het wettelijk of statutair
minimum daalt, dan wordt de ontslagneming opgeschort totdat er na een redelijke termijn een vervanger is
gevonden.
  
Art. 12. Als een lid handelt in strijd met de doelstellingen van de vzw, kan de Raad van Bestuur het
lidmaatschap schorsen in afwachting van de Algemene Vergadering waarop wordt beslist over de beëindiging
van het lidmaatschap.
  
Art. 13. Het lidmaatschap van een lid kan op elk moment worden beëindigd op verzoek van minstens 1/5
van de leden door een bijzonder besluit van de Algemene Vergadering, met een 2/3 meerderheid van de
aanwezige en vertegenwoordigde stemmen. Het lidmaatschap van een lid eindigt van rechtswege bij zijn/haar
overlijden of wanneer het lid gedurende een periode van twee jaar niet op de algemene vergadering aanwezig is.
 
Hoofdstuk 3: Algemene Vergadering
 
Art. 14. De Algemene Vergadering bestaat uit de leden. Zij wordt voorgezeten door de voorzitter van de Raad
van Bestuur.
 
Art. 15. De volgende bevoegdheden worden uitsluitend door de Algemene Vergadering uitgeoefend:
- De wijziging van de statuten
- De benoeming en de afzetting van de bestuurders
- De benoeming en de afzetting van de commissarissen en het bepalen van diens eventuele bezoldiging
- De kwijting aan de bestuurders en de commissarissen
- De goedkeuring van de begroting en van de rekeningen
- De ontbinding van de vzw
- De uitsluiting van een lid
- De omzetting van de vzw in een vennootschap met sociaal oogmerk
- Alle gevallen waarin deze statuten dat bepalen
 
Art. 16. De Algemene Vergadering moet minstens éénmaal per jaar worden bijeengeroepen en dit binnen zes
maanden na afsluiting van het boekjaar. Bijzondere bijeenkomsten in een Buitengewone Algemene Vergadering
worden samengeroepen op verzoek van minstens 1/5 van de leden en dit binnen de maand na indienen van dit
verzoek, of in de gevallen dat de Raad van Bestuur dit nodig acht. De Algemene Vergadering wordt dan
gehouden uiterlijk op de 40ste dag na het verzoek.
 
Art. 17. De Algemene Vergadering wordt bijeengeroepen door de voorzitter van de Raad van Bestuur. De
uitnodiging wordt minstens acht dagen voorafgaand aan de datum van de Algemene Vergadering naar alle
leden verstuurd per e-mail via het mailadres dat het lid daartoe laatst heeft opgegeven. De uitnodiging bevat de
datum, uur en plaats van de Algemene Vergadering, evenals een ontwerp van agenda.
De agenda van de Algemene Vergadering wordt opgesteld door de Raad van Bestuur. Elk punt dat door
minstens 1/20 van de leden aangebracht werd, moet op de agenda worden geplaatst. Het agendapunt moet
uiterlijk vijf dagen voor het tijdstip van de Algemene Vergadering aan de Raad van Bestuur bezorgd worden.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Tijdens de Algemene Vergadering zelf kunnen alleen nog punten aan de agenda worden toegevoegd waarvoor
de vzw-wet niet in een bijzonder quorum, noch in een bijzondere meerderheid voorziet. Bovendien moet de
meerderheid van de leden aanwezig of vertegenwoordigd zijn en moet de  meerderheid van de aanwezige en
vertegenwoordigde leden akkoord zijn dat het betreffende punt toegevoegd wordt.
 
Art. 18. De Algemene Vergadering kan geldig beraadslagen ongeacht het aantal aanwezige of
vertegenwoordigde leden, behalve wanneer de vzw-wet of deze statuten het anders bepalen.
 
Art. 19. De Algemene Vergadering wordt voorgezeten door de voorzitter van de Raad van Bestuur. Bij
zijn/haar afwezigheid duidt de vergadering een lid aan die de vergadering zal voorzitten.
 
Art. 20. Op de Algemene Vergadering heeft elk lid één stem. Leden die niet op de vergadering aanwezig zijn,
kunnen door andere leden vertegenwoordigd worden. Elk lid kan maximum één volmacht dragen. Beslissingen
worden genomen bij gewone meerderheid van de stemmen van de aanwezige en vertegenwoordigde leden,
behalve waar de vzw-wet of de statuten anders bepalen. Bij gelijkheid van stemmen zal de stem van de voorzitter
doorslaggevend zijn. Voor de berekening van de gewone meerderheden worden onthoudingen en ongeldige
stemmen niet meegeteld. De stemming kan gebeuren door afroeping, door handopsteking of, op vraag van 2/3
leden die aanwezig of vertegenwoordigd zijn, door geheime stemming.
 
Art. 21. Er wordt verslag genomen van de beslissingen van de Algemene Vergadering. Dit wordt bewaard op de
maatschappelijke zetel van de vzw. Elk lid heeft recht op inzage in dit verslag. Daarnaast worden de leden op de
hoogte gebracht van de beslissingen van de Algemene Vergadering door toezending via e-mail van de verslagen
van de Algemene Vergaderingen.
Derden hebben geen recht op inzage in de verslagen van de Algemene Vergadering.
 
Hoofdstuk 4: Bestuur en vertegenwoordiging
 
Art. 22. De vzw wordt bestuurd door een Raad van Bestuur, samengesteld uit ten minste drie bestuurders, al
dan niet leden van de vzw. Het aantal bestuurders is in elk geval altijd lager dan het aantal leden, maar er is geen
maximumaantal bepaald.
 
Art. 23. De bestuurders worden benoemd door de Algemene Vergadering voor een termijn van drie jaar.
Bestuurders zijn herbenoembaar. Aan het mandaat komt evenwel vervroegd een einde bij verval van het
lidmaatschap. De bestuurders treden in functie op het einde van de Algemene Vergadering door dewelke zij
aangeduid zijn. De bestuurders oefenen hun mandaat kosteloos uit.
 
Art. 24. De Raad van Bestuur benoemt onder de bestuurders een voorzitter. De vergaderingen van de Raad
van Bestuur worden voorgezeten door de voorzitter. Bij zijn/haar afwezigheid duidt de vergadering een
bestuurder aan die de vergadering zal voorzitten.
 
Art. 25. De Raad van Bestuur is bevoegd om alle handelingen van intern bestuur te verrichten die nodig of
dienstig zijn voor de verwezenlijking van het doel van de vzw, met uitzondering van de handelingen waarvoor
volgens Art. 4 van de VZW-Wet of volgens deze statuten de Algemene Vergadering exclusief bevoegd is.
De Raad van Bestuur heeft bovendien de meest uitgebreide bevoegdheid voor het stellen van daden. De
Raad van Bestuur kan, ongeacht alle andere bevoegdheden die voortvloeien uit de wet of uit de statuten, alle
sommen betalen en ontvangen en van elke ontvangen of betaalde som kwijting geven of eisen; alle roerende of
onroerende goederen verwerven, ruilen of verkopen; huur- en verhuurovereenkomsten afsluiten, evenals alle
andere overeenkomsten, zelfs minnelijke schikkingen, dadingen, compromissen en arbitragebedingen; alle
subsidies, tegemoetkomingen, legaten en schenkingen aanvaarden en ontvangen; leningen aangaan;
borgstellingen doen en aanvaarden, hypotheken en alle zakelijke waarborgen verlenen; afstand doen van alle
rechten en rechtsvorderingen. Deze opsomming kan niet als exhaustief beschouwd worden.
 
Art. 26. Onverminderd de verplichtingen die voortvloeien uit collegiaal bestuur, met name overleg en toezicht,
kunnen de bestuurders de bestuurstaken onder elkaar verdelen en/of overgaan tot de oprichting van een
Dagelijks Bestuur. De Raad van Bestuur kan bovendien een deel van zijn bestuursbevoegdheden delegeren
aan één of meerdere derden niet-bestuurders, zonder dat deze overdracht evenwel betrekking kan hebben op
het algemeen beleid van de vzw of de algemene bestuursbevoegdheid van de Raad van Bestuur.
 
Art. 27. Zowel de taakverdeling onder de bestuurders als eventuele bevoegdheidsbeperkingen bij de delegatie
van bestuursbevoegdheden aan derden niet-bestuurders kunnen niet worden tegengeworpen aan derden,
zelfs niet nadat ze openbaar zijn gemaakt. Niet-naleving ervan brengt wel de interne aansprakelijkheid van de
betrokken bestuurder(s) of derden niet-bestuurders in het gedrang.
 
Art. 28. De Raad van Bestuur vertegenwoordigt door de meerderheid van zijn leden de vzw in alle
handelingen. Onverminderd de algemene vertegenwoordigingsbevoegdheid van de Raad van Bestuur als
college, kan de vzw eveneens vertegenwoordigd worden door twee leden van de Raad van Bestuur, die
gezamenlijk handelen. De rechtshandeling moet meegedeeld worden op de eerstvolgende vergadering van de
Raad van Bestuur.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Art. 29. De Raad van Bestuur of de bestuurders die de vzw vertegenwoordigen, kunnen gevolmachtigden van
de vzw aanstellen. Alleen bijzondere en beperkte volmachten voor bepaalde of een reeks bepaalde
rechtshandelingen zijn geoorloofd. De gevolmachtigden verbinden de vzw binnen de perken van de hun
verleende volmacht waarvan de grenzen wel tegenwerpelijk zijn aan derden, overeenkomstig wat geldt inzake
lastgeving.
 
Art. 30. De benoeming van de leden van de Raad van Bestuur en van de personen gemachtigd om de vzw te
vertegenwoordigen en hun ambtsbeëindiging worden openbaar gemaakt op de manier zoals de wet dit
voorschrijft.
 
Art. 31 De Raad van Bestuur vergadert na oproeping door de voorzitter zo dikwijls als het belang van de vzw
het vereist, of op vraag van een bestuurder, gericht aan de voorzitter. De oproeping gebeurt per e-mail,
minimum 8 dagen voor het tijdstip van de samenkomst van de Raad van Bestuur. De oproeping bevat de
datum, uur en plaats van de samenkomst van de Raad van Bestuur, evenals de agenda. De agenda wordt
opgesteld door de voorzitter, in overleg met het Dagelijks bestuur en/of de coördinator/directeur.
 
Art. 32. De Raad van Bestuur kan slechts geldig beraadslagen en besluiten als ten minste de helft van de
bestuurders aanwezig is op de vergadering. De besluiten binnen de Raad van Bestuur worden genomen bij
gewone meerderheid van stemmen van de aanwezige bestuurders. Bij gelijkheid van stemmen, heeft de
voorzitter of de bestuurder die de vergadering voorzit, doorslaggevende stem.
Indien er op de vergadering onvoldoende bestuurders aanwezig zijn om geldig te beraadslagen, wordt er binnen
een termijn van een maand een tweede bestuursvergadering met dezelfde agenda bijeengeroepen die kan
besluiten ongeacht het aantal aanwezige bestuurders.
In uitzonderlijke gevallen, wanneer de dringende noodzakelijkheid en het belang van de vzw het vereisen,
kunnen besluiten via schriftelijk akkoord van de bestuurders genomen worden. Om tot een schriftelijke
besluitvorming over te gaan, is er vooraf een akkoord vereist van ten minste de helft van de bestuurders. Dit
houdt in dat er een beraadslaging plaatsvond per e-mail, video- of telefoonconferentie of ander
communicatiemiddel.
 
Art. 33. Er wordt verslag genomen van de beslissingen van de Raad van Bestuur, dat bewaard wordt op de
maatschappelijke zetel van de vzw. Daarnaast worden de bestuurders op de hoogte gebracht van de
beslissingen van de Raad van Bestuur door toezending via e-mail van de verslagen van de
Bestuursvergaderingen. Elke bestuurder en elk lid heeft recht op inzage van de verslagen. Derden hebben geen
inzage.
 
Art. 34. Als een bestuurder een belang van vermogensrechtelijke aard heeft, rechtstreeks of onrechtstreeks,
dat strijdig is met een beslissingspunt of een verrichting die tot de bevoegdheid behoort van de Raad van
Bestuur, moet hij/zij dat meedelen aan de andere bestuurders vooraleer de Raad van Bestuur een besluit neemt.
De bestuurder met het tegenstrijdig belang verlaat de vergadering en onthoudt zich van de beraadslaging en de
stemming over de aangelegenheid waarop het betrekking heeft.
 
Art. 35. De bestuurders zijn niet persoonlijk verbonden door de verbintenissen van de vzw. Tegenover de
vzw en tegenover derden is hun verantwoordelijkheid beperkt tot de vervulling van de hun gegeven opdracht
overeenkomstig het gemeen recht, het bepaalde in de wet en in deze statuten. Ze zijn enkel aansprakelijk voor
de hen persoonlijke toerekenbare fouten, begaan in hun opdracht van bestuur.
 
Art. 36. Elke bestuurder kan ontslag nemen door schriftelijke kennisgeving aan de voorzitter van de Raad van
Bestuur. Als de termijn van het mandaat van een bestuurder verstreken is, eindigt het mandaat van rechtswege.
Wanneer een bestuurder ontslag neemt of wanneer de termijn van het mandaat van bestuurder verstreken is,
moet hij/zij in functie blijven totdat de Algemene Vergadering redelijkerwijs in zijn/haar vervanging voorziet. De
rechtsgeldigheid van de genomen beslissingen kan aldus niet worden betwist op grond van het feit dat er
onvoldoende bestuurders zijn.
 
Art. 37. Het mandaat van een bestuurder kan op elk moment worden beëindigd door de Algemene
Vergadering met een gewone meerderheid van de aanwezige en vertegenwoordigde stemmen. De beëindiging
van het mandaat valt in dat geval samen met het moment van de beslissing van de Algemene Vergadering. Het
mandaat van een bestuurder eindigt van rechtswege bij het overlijden van deze bestuurder.
 
Hoofdstuk 5. Het Dagelijks Bestuur
 
Art. 38. De Raad van Bestuur kan het dagelijks bestuur van de vzw toevertrouwen aan één persoon of meerdere
personen al dan niet bestuurder of lid, met een maximum van vijf personen. Het  mandaat start op het
moment dat men door de Raad van Bestuur hiertoe gemandateerd worden. Het  mandaat duurt drie jaar en is
hernieuwbaar. Deze perso(o)n(en) kunnen ten allen tijde ontslag nemen uit hun functie of afgezet worden door
de Raad van Bestuur.
 
Art. 39. Indien de Raad van Bestuur meerdere personen mandateert, worden de beslissingen genomen bij

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

consensus, in aanwezigheid van de meerderheid van de leden van het Dagelijks Bestuur. 
 
Art. 40. Het Dagelijks Bestuur stelt alle handelingen die niet verder reiken dan de behoeften van het dagelijks
leven van de vzw, of de behoeften die om reden zowel van het minder belang dat ze vertonen, als van de
noodzakelijkheid een spoedige oplossing te treffen, de tussenkomst van de raad van bestuur niet rechtvaardigen:
Het verwerven en verkopen van roerende goederen waarvan de waarde Euro 25.000 niet overschrijden;
Het stellen van daden en rechtshandelingen, het nemen van beslissingen en/of het afsluiten van overeenkomsten
die verband houden met de vertegenwoordigen van de vzw in het kader van het dagelijks bestuur bij transacties
die Euro 25.000 niet overschrijden.
 
Art. 41. Personen belast met het Dagelijks Bestuur kunnen, zonder toestemming van de Raad van Bestuur, geen
beslissingen nemen en/of rechtshandelingen stellen die Euro 25.000 overschrijden. Deze
bevoegdheidsbeperking kan niet worden tegengeworpen aan derden, zelfs niet nadat ze openbaar zijn gemaakt.
Niet-naleving ervan brengt wel de interne aansprakelijkheid van de betrokken vertegenwoordigers in het gedrang.
 
Art. 42. Het Dagelijks Bestuur kan op haar beurt het geheel of een gedeelte van haar bevoegdheden
overdragen aan de coördinator/directeur van de vzw, mits goedkeuring van de Raad van Bestuur en volgens
de modaliteiten zoals bepaald in het huishoudelijk reglement. Alleen bijzondere en beperkte volmachten voor
bepaalde of een reeks bepaalde rechtshandelingen zijn geoorloofd. De coördinator/directeur verbindt de vzw
binnen de perken van de aan hem/haar verleende volmacht, waarvan de grenzen tegenwerpelijk zijn aan derden
overeenkomstig de regels inzake lastgeving.
 
Art. 43. De benoeming en de ambtsbeëindiging van de persoon of personen belast met het dagelijks bestuur
en de eventueel mandaatverlening aan de coördinator/directeur worden openbaar gemaakt op de manier zoals
de wet dit voorschrijft.
 
Art. 44. De personen belast met het Dagelijks Bestuur zijn niet persoonlijk verbonden door de verbintenissen
van de vzw. Tegenover de vzw en tegenover derden is hun verantwoordelijkheid beperkt tot de vervulling van
hun opdracht overeenkomstig het gemeen recht, het bepaalde in de wet en in deze statuten. Ze zijn enkel
aansprakelijk voor de hen persoonlijk toerekenbare fouten begaan in hun opdracht van dagelijks bestuur.
 
Hoofdstuk 6. Waarnemers
 
Art. 45. Waarnemers die hiervoor uitdrukkelijk gemandateerd zijn door een subsidiërende overheid
kunnen, mits uitdrukkelijk akkoord van de Algemene Vergadering de algemene vergadering en de vergadering
van de Raad van Bestuur bijwonen en mogen zich, mits toestemming van de voorzitter, tot de vergadering
richten.
 
Hoofdstuk 7. Boekhouding
 
Art. 46. Het boekjaar van de vzw begint op 1 januari en eindigt op 31 december.
 
Art. 47. De boekhouding wordt gevoerd overeenkomstig de bepalingen in de vzw-wet en de betreffende
uitvoeringsbesluiten. De Raad van Bestuur legt de jaarrekening van het voorgaande boekjaar en een
voorstel van begroting ter goedkeuring voor aan de jaarlijkse Algemene Vergadering. Nadat de Raad van
Bestuur verantwoording aflegde voor het beleid in het voorgaande jaar, spreekt de Algemene Vergadering zich
uit over de kwijting aan de bestuurders.
 
Art. 48. De jaarrekening wordt neergelegd op de griffie van de rechtbank van koophandel overeenkomstig het
bepaalde in Art. 26novies vzw-wet. Voor zover van toepassing wordt de jaarrekening neergelegd bij de Nationale
Bank overeenkomstig Art. 17 van de vzw-wet en de betreffende uitvoeringsbesluiten.
 
Hoofdstuk 8. Ontbinding en Vereffening
 
Art. 49. De vzw kan op elk ogenblik door de Algemene Vergadering worden ontbonden, binnen de grenzen
van wat wettelijk is toegelaten. Om op een geldige manier te beraadslagen en te beslissen over de ontbinding
van de vzw, moet minstens twee derde van de leden aanwezig of vertegenwoordigd zijn op de Algemene
Vergadering. De beslissing tot ontbinding moet genomen worden met een bijzondere meerderheid van vier vijfde
van de aanwezige of vertegenwoordigde stemmen.
 
Art. 50. Ingeval het voorstel tot ontbinding wordt goedgekeurd, benoemt de Algemene Vergadering een
vereffenaar, waarvan zij de opdracht omschrijft. Vanaf de beslissing tot ontbinding vermeldt de vzw altijd dat zij
"vzw in vereffening" is overeenkomstig de vzw-wet.
 
Art. 51. In geval van ontbinding en vereffening van de vereniging, beslist de Algemene Vergadering,  na de
eventuele aanzuivering van alle schulden en lasten, over de bestemming van het resterend vermogen van de
vzw door dit te schenken aan een organisatie met een gelijkaardig doel.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/1

0/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Art. 52. Alle beslissingen betreffende de ontbinding, de vereffeningsvoorwaarden, de benoeming en de
ambtsbeëindiging van de vereffenaars, de afsluiting van de vereffening en de bestemming van het actief worden
neergelegd in het verenigingsdossier ter griffie van de rechtbank van koophandel, en bekendgemaakt in de
Bijlagen bij het Belgisch Staatsblad overeenkomstig de vzw-wet en haar uitvoeringsbesluiten.
 
 
Hoofdstuk 9. Slot
 
Art. 53. Voor alles wat in deze statuten niet uitdrukkelijk is geregeld, zijn de VZW-wet, of de wetgeving die deze
wet zou vervangen of wijzigen na oprichting van de vereniging, de algemene wettelijke bepalingen, het
huishoudelijk reglement en de gebruiken terzake van toepassing.
 
Opgemaakt in twee exemplaren en met éénparigheid van stemmen aanvaard op de oprichtersvergadering
gehouden te Brussel op 07/10/2016.
Wim De Graeve                                                                    
Leen De Spiegelaere
Karen Joosten
Danny Op de Beeck                                                             
Valerie Vernimme
 
 
AKTE BETREFFENDE DE BENOEMING VAN DE BESTUURDERS
 
De Algemene Vergadering van Lasso vzw, heeft op haar vergadering van 07/10/2016 de volgende leden van de
Raad van Bestuur benoemd:
 
•           Leen De Spiegelaere, Jollystraat 166, 1030 Schaarbeek – voorzitter.
•           Karen Joosten, Hoge Aardstraat 4, 2610 Wilrijk - bestuurder.
•           Danny Op de Beeck, Wandeldreef 4, 3010 Rotselaar - bestuurder.
•           Valerie Vernimme, Sint-Guidocorso 24, 1070 Anderlecht - bestuurder.
 
Het Dagelijks Bestuur wordt toevertrouwd aan :
Anja Van Roy, Leliestraat 48, 1702 Groot-Bijgaarden – directeur/coördinator
 
 
Wim De Graeve                                                                    
Leen De Spiegelaere
Karen Joosten
Danny Op de Beeck                                                             
Valerie Vernimme

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

19
/1

0/
20

16
 - 

An
ne

xe
s 

du
 M

on
ite

ur
 b

el
ge

 


