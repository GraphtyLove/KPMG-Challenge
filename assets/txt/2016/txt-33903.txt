





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

Mod PDF 11.1

Ondernemingsnummer :
Benaming (voluit) : I-Belgium

(verkort) :

Naamloze vennootschapRechtsvorm :

(volledig adres)
Zetel : Havenlaan 86C Bus 204

1000 Brussel

OprichtingOnderwerp akte :

Er blijkt uit een akte verleden op dertig november tweeduizend zestien, voor Meester Tim
CARNEWAL, notaris  te Brussel,
dat de private stichting "Private Stichting I-Belgium", met maatschappelijke zetel te 1000 Brussel,
Havenlaan 86C bus 204, en ondernemingsnummer 0666.823.530,
volgende vennootschap heeft opgericht :
Rechtsvorm - Naam
De vennootschap heeft de rechtsvorm van een naamloze vennootschap die een openbaar beroep
doet op het spaarwezen in de zin van artikel 438 van het Wetboek van vennootschappen, zij het
uitsluitend op grond van de toelating van schuldinstrumenten op een gereglementeerde markt, terwijl
deze schuldinstrumenten enkel kunnen gehouden worden door in aanmerking komende beleggers in
de zin van artikel 5, §3/1 van de wet van 3 augustus 2012 betreffende de instellingen voor collectieve
belegging die voldoen aan de voorwaarden van Richtlijn 2009/65/EG en de instellingen voor
belegging in schuldvorderingen die voor eigen rekening handelen (hierna de "wet van 3 augustus
2012"). De vennootschap is onderworpen aan het regime van de institutionele vennootschap voor
collectieve belegging in schuldvorderingen, overeenkomstig de wet van 3 augustus 2012.
Zij draagt de naam "I-Belgium". Haar naam wordt steeds onmiddellijk gevolgd door de woorden
"institutionele vennootschap voor belegging in schuldvorderingen naar Belgisch recht" of
"institutionele VBS naar Belgisch recht".
Zetel
De zetel van de vennootschap is gevestigd te Havenlaan 86C bus 204, 1000 Brussel, België.
Doel
De vennootschap heeft als uitsluitend doel het collectief beleggen van financiële middelen, die zij
uitsluitend heeft aangetrokken bij in aanmerking komende beleggers in de zin van artikel 5, §3/1 van
de wet van 3 augustus 2012 die voor eigen rekening handelen, in schuldvorderingen die haar door
derden worden overgedragen.
De door de vennootschap uitgegeven effecten kunnen uitsluitend door dergelijke in aanmerking
komende beleggers worden verworven.
De vennootschap kan alle verrichtingen doen en alle maatregelen nemen die kunnen bijdragen tot
het verwezenlijken van haar doel, zo onder meer, doch niet uitsluitend, al dan niet verhandelbare
financiële instrumenten uitgeven, leningen of kredieten aangaan tot financiering van haar portefeuille
schuldvorderingen of om de risico's van tekortkomingen in de betalingen van de schuldvorderingen
te beheren en de schuldvorderingen die ze in portefeuille houdt en haar andere activa in pand geven.
De vennootschap kan bijkomend of tijdelijk termijnbeleggingen, liquide middelen en effecten in bezit
houden. De vennootschap mag alle soorten financiële instrumenten, aan- of verkoopopties op
financiële instrumenten, rente-instrumenten of deviezen kopen, uitgeven of verkopen, alsmede
swaps, interest swaps of termijnovereenkomsten op deviezen of op rente sluiten en opties op
dergelijke overeenkomsten verhandelen, voor zover de verrichting dient als dekking van een risico,
verbonden aan één of meer bestanddelen van de balans.
Buiten het kader van de effectiseringsverrichtingen die zij verricht en buiten de krachtens de door de
wet toegestane beleggingen en bovenvermelde verrichtingen en maatregelen, mag de vennootschap

 *16324473*
Neergelegd
30-11-2016

0666829567

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

2/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

geen activa bezitten, geen verbintenissen aangaan en geen andere werkzaamheden uitoefenen. De
vennootschap kan geen werknemers in dienst nemen.
Duur
De vennootschap bestaat voor onbepaalde duur en begint te werken op datum van dertig november
tweeduizend zestien.
Maatschappelijk kapitaal
Het vast gedeelte van het maatschappelijk kapitaal bedraagt eenenzestigduizend vijfhonderd euro
(EUR 61.500,00).
Het wordt vertegenwoordigd door eenenzestigduizend vijfhonderd (61.500) aandelen zonder
vermelding van nominale waarde waarvan eenenzestigduizend vijfhonderd (61.500) aandelen die
verbonden zijn aan het hierna genoemde eerste compartiment Compartiment I-Belgium-1.
Het variabele gedeelte van het kapitaal (indien enig) bestaat uit het bedrag dat het vaste deel van het
kapitaal te boven gaat.
Op de totaliteit van het vast kapitaal werd in geld ingeschreven door de private stichting "Private
Stichting I-Belgium", voornoemd.
Ieder aandeel werd volgestort ten belope van honderd ten honderd.
De vennootschap beschikt bijgevolg over een bedrag van eenenzestigduizend vijfhonderd euro
(61.500,00 EUR ).
Het vast kapitaal werd volledig volgestort.
BANKATTEST.
De inbrengen in geld werden voorafgaandelijk aan de oprichting, in toepassing van artikel 449 van
het Wetboek van vennootschappen, gedeponeerd op een bijzondere rekening nummer BE81 3630
5976 0124 bij de ING Bank, zoals blijkt uit een door voormelde financiële instelling op 30 november
2016 afgeleverd bankattest.
Vertegenwoordiging van houders van Schuldinstrumenten
Voor de houders van Schuldinstrumenten die behoren tot eenzelfde uitgifte of tot eenzelfde categorie
van Schuldinstrumenten kunnen één of meerdere vertegenwoordigers in de zin van artikel 271/12
van de wet van 3 augustus 2012 worden aangesteld op voorwaarde dat de uitgiftevoorwaarden
regels bevatten voor de organisatie van de algemene vergaderingen van de houders van de
betrokken Schuldinstrumenten.
De vertegenwoordigers kunnen alle houders van Schuldinstrumenten van die uitgifte of categorie
verbinden en jegens derden of in rechte vertegenwoordigen binnen de grenzen van de opdrachten
die hun zijn toevertrouwd en zij moeten hun bevoegdheid enkel verantwoorden door de voorlegging
van de akte waarin ze zijn aangesteld.
De vertegenwoordigers kunnen in rechte optreden en de houders van de Schuldinstrumenten
vertegenwoordigen in elk faillissement, gerechtelijke reorganisatie of analoge procedure zonder de
identiteit van de houders van de Schuldinstrumenten die zij vertegenwoordigen te moeten
bekendmaken.
De vertegenwoordigers oefenen hun bevoegdheden uit in het uitsluitend belang van de houders van
de Schuldinstrumenten die zij vertegenwoordigen en zij zijn rekenschap verschuldigd volgens de
nadere regels bepaald in de uitgiftevoorwaarden of in de beslissing tot hun aanstelling.
De vertegenwoordigers van de houders van Schuldinstrumenten worden aangesteld, hetzij voor de
uitgifte door de vennootschap, hetzij, wanneer hun benoeming plaatsvindt na de uitgifte, door de
algemene vergadering van de houders van de betrokken Schuldinstrumenten. Hun bevoegdheden
worden vastgelegd in de uitgiftevoorwaarden of, zo niet, door de algemene vergadering van de
houders van de betrokken Schuldinstrumenten.
De algemene vergadering van de houders van de betrokken Schuldinstrumenten kan steeds de
aanstelling van de vertegenwoordigers herroepen op voorwaarde dat zij terzelfder tijd één of meer
andere vertegenwoordigers aanstelt. Behoudens een strikter beding in de uitgiftevoorwaarden,
beslist de algemene vergadering van de houders van Schuldinstrumenten bij eenvoudige
meerderheid van de aanwezige of vertegenwoordigde Schuldinstrumenten.
Toegelaten houders en overdracht van Schuldinstrumenten
Gelet op het specifieke doel van de vennootschap en artikel 271/1 van de wet van 3 augustus 2012
kunnen Schuldinstrumenten uitgegeven door de vennootschap enkel worden gehouden of verworven
(mede door inschrijving) door in aanmerking komende beleggers in de zin van artikel 5, §3/1 van de
wet van 3 augustus 2012 voor de doeleinden van artikel 271/3 van de wet van 3 augustus 2012.
Elke overdracht in strijd met de bepalingen van dit artikel is volstrekt nietig en niet tegenwerpelijk aan
de vennootschap. Wanneer de vennootschap vaststelt dat een bepaalde houder van door haar
uitgegeven effecten geen in aanmerking komende belegger is in de zin van artikel 5, §3/1 van de wet
van 3 augustus 2012, zal de vennootschap weigeren om dergelijke overdracht in het desbetreffende
register van effecten op naam in te schrijven. Wanneer de vennootschap vaststelt dat een bepaalde
houder van door haar uitgegeven effecten geen in aanmerking komende belegger is in de zin van
artikel 5, §3/1 van de wet van 3 augustus 2012, zal de vennootschap de betaling van dividenden of

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

2/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

interesten met betrekking tot de door die persoon gehouden effecten schorsen zolang die effecten
worden gehouden door een effectenhouder die niet kwalificeert als een in aanmerking komende
belegger in de zin van artikel 5, §3/1 van de wet van 3 augustus 2012.
Indien een effectenhouder niet voldoet of door een wijziging van zijn activiteit of statuut of anderszins
niet langer voldoet aan de voorwaarden gesteld in het eerste lid van dit artikel, is hij verplicht dit te
melden aan de vennootschap en is de vennootschap gerechtigd om hem te verplichten zijn effecten
aan een toegelaten houder over te dragen tegen een marktconforme vergoeding.
Niettegenstaande de eerste drie leden van dit artikel, mag een overdrager van schuldvorderingen
aan de vennootschap, welke geen in aanmerking komende belegger is in de zin van artikel 5, §3/1
van de wet van 3 augustus 2012, effecten uitgegeven door de vennootschap verwerven of haar op
een andere wijze financiële middelen verstrekken in de mate dat de aldus verstrekte financiële
middelen voornamelijk worden verstrekt om ten gunste van de andere beleggers de risico's van
tekortkomingen in de betalingen van de schuldvorderingen te beheren.
Samenstelling van de raad van bestuur
De vennootschap wordt bestuurd door een raad van bestuur, samengesteld uit ten minste drie leden,
natuurlijke personen of rechtspersonen, al dan niet aandeelhouders, benoemd voor ten hoogste zes
jaar door de algemene vergadering en van wie het mandaat te allen tijde kan worden herroepen door
de algemene vergadering.
Wanneer de vennootschap niet meer dan twee aandeelhouders heeft of wanneer op een algemene
vergadering dit wordt vastgesteld, mag de raad van bestuur uit slechts twee leden bestaan tot op de
datum van de algemene vergadering die volgt op de vaststelling, door alle middelen, dat er meer dan
twee aandeelhouders zijn. Zolang de raad van bestuur slechts twee leden telt, houdt de bepaling van
deze statuten die aan de voorzitter van de raad van bestuur een beslissende stem toekent, op gevolg
te hebben.
Wanneer een rechtspersoon tot bestuurder wordt benoemd, benoemt deze onder zijn vennoten,
zaakvoerders, bestuurders, leden van de directieraad of werknemers een vaste vertegenwoordiger
die belast wordt met de uitvoering van dit mandaat in naam en voor rekening van de rechtspersoon.
De rechtspersoon mag deze vaste vertegenwoordiger niet ontslaan zonder tegelijk een opvolger te
benoemen. Voor de benoeming en beëindiging van het mandaat van de vaste vertegenwoordiger
gelden dezelfde regels van openbaarmaking alsof hij dit mandaat in eigen naam en voor eigen
rekening zou vervullen.
De bestuurders zijn herbenoembaar.
Wanneer een plaats van bestuurder openvalt, om welke reden ook, hebben de overblijvende
bestuurders het recht om voorlopig in de vacature te voorzien. De nieuw benoemde bestuurder doet
de tijd uit van degene die hij vervangt. De algemene vergadering zal in haar eerstvolgende
bijeenkomst de definitieve benoeming doen. Wanneer meerdere plaatsen van bestuurders
openvallen, hebben de overblijvende leden van de raad van bestuur het recht om voorlopig in alle
openvallende vacatures tegelijk te voorzien.
Zolang de algemene vergadering of de raad van bestuur, om welke reden ook, niet in een vacature
voorziet, blijven de bestuurders waarvan het mandaat is verstreken in functie indien dit nodig is opdat
de raad van bestuur het wettelijk minimum aantal leden zou tellen.
De raad van bestuur kan onder zijn leden een voorzitter benoemen. Wanneer geen voorzitter is
benoemd of bij afwezigheid van de voorzitter, wordt het voorzitterschap waargenomen door de
oudste in jaren van de aanwezige bestuurders.
De raad van bestuur kan onder zijn leden een secretaris benoemen.
Bijeenkomsten - Beraadslaging - Besluiten
De raad van bestuur wordt bijeengeroepen door de voorzitter, een gedelegeerd bestuurder of twee
bestuurders. De oproeping geschiedt ten minste drie kalenderdagen vóór de datum voorzien voor de
vergadering, behalve in geval van hoogdringendheid. In geval van hoogdringendheid worden de aard
en de redenen van de hoogdringendheid vermeld in de oproeping.
Oproepingen geschieden geldig per brief, fax, e-mail of enig ander communicatiemiddel bedoeld in
artikel 2281 van het Burgerlijk Wetboek.
De raad van bestuur kan niet beraadslagen over punten die niet voorkomen op de agenda, tenzij alle
bestuurders op de vergadering aanwezig of vertegenwoordigd zijn en er eenparig mee instemmen.
Een bestuurder die een vergadering van de raad van bestuur bijwoont of er zich laat
vertegenwoordigen, wordt als regelmatig opgeroepen beschouwd. Een bestuurder kan er tevens,
vóór of na een vergadering waarop hij niet aanwezig of vertegenwoordigd is, aan verzaken om zich
te beroepen op het ontbreken van een oproeping of een onregelmatigheid in de oproeping.
De vergaderingen van de raad van bestuur worden in België of uitzonderlijk in het buitenland
gehouden, op de plaats aangeduid in de oproeping.
De vergaderingen kunnen worden gehouden door middel van telecommunicatietechnieken die een
gezamenlijke beraadslaging mogelijk maken, zoals telefoon- of videoconferentie.
Iedere bestuurder kan, door middel van een stuk dat zijn handtekening (die een elektronische

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

2/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

handtekening kan zijn in de zin van de toepasselijke Belgische wettelijke bepalingen) draagt en
waarvan kennis is gegeven per brief, fax, e-mail of enig ander communicatiemiddel bedoeld in artikel
2281 van het Burgerlijk Wetboek, volmacht geven aan een ander lid van de raad van bestuur om
hem op een bepaalde vergadering te vertegenwoordigen.
Een bestuurder mag één of meer van zijn collega's vertegenwoordigen en mag, bovenop zijn eigen
stem, evenveel stemmen uitbrengen als hij volmachten heeft ontvangen.
De raad van bestuur kan slechts geldig beraadslagen en beslissen indien ten minste de helft van zijn
leden aanwezig of vertegenwoordigd is, met dien verstande dat ten minste twee bestuurders
aanwezig moeten zijn. Indien deze voorwaarde niet is vervuld, kan een nieuwe vergadering worden
samengeroepen die geldig kan beraadslagen en beslissen over de punten die voorkwamen op de
agenda van de vorige vergadering ongeacht het aantal aanwezige of vertegenwoordigde
bestuurders, met dien verstande dat ten minste twee bestuurders aanwezig of vertegenwoordigd
moeten zijn.
Elk besluit van de raad van bestuur wordt genomen met een gewone meerderheid van de stemmen
van de aanwezige of vertegenwoordigde bestuurders en, bij onthouding of blanco stem van één of
meer onder hen, met de meerderheid van de stemmen van de andere bestuurders.
Bij staking van stemmen is de stem van degene die de vergadering voorzit beslissend.
In uitzonderlijke gevallen, wanneer de dringende noodzakelijkheid en het belang van de
vennootschap zulks vereisen, kunnen de besluiten van de raad van bestuur worden genomen bij
eenparig schriftelijk akkoord van alle bestuurders. Daartoe wordt een document met de voorgestelde
besluiten per brief, fax, e-mail of enig ander communicatiemiddel bedoeld in artikel 2281 van het
Burgerlijk Wetboek toegezonden aan alle bestuurders met het verzoek om het document
gedagtekend en ondertekend terug te sturen naar de zetel van de vennootschap of ieder ander
postadres, faxnummer of e-mailadres vermeld in het document. De handtekeningen (die
elektronische handtekeningen kunnen zijn in de zin van de toepasselijke Belgische wettelijke
bepalingen) kunnen worden aangebracht hetzij op één document hetzij op meerdere exemplaren van
het document. De schriftelijke besluiten worden geacht genomen te zijn op de datum van de laatst
aangebrachte handtekening of op de datum vermeld in voornoemd document. Deze schriftelijke
procedure kan niet worden gevolgd voor de vaststelling van de jaarrekening.
Notulen
De besluiten van de raad van bestuur worden vastgelegd in notulen die worden ondertekend door de
voorzitter van de vergadering, de secretaris en de bestuurders die erom verzoeken. Volmachten
worden gehecht aan de notulen van de vergadering waarvoor ze zijn gegeven. De notulen worden
ingelast in een speciaal register.
Afschriften en uittreksels van de notulen worden geldig ondertekend door de voorzitter, een
gedelegeerd bestuurder of twee bestuurders.
Bestuursbevoegdheid - Directiecomité - Dagelijks bestuur
De raad van bestuur heeft de meest uitgebreide bevoegdheden om alle handelingen te verrichten die
nodig of dienstig zijn voor de verwezenlijking van het doel van de vennootschap, behoudens die
waarvoor volgens de wet alleen de algemene vergadering bevoegd is.
De raad van bestuur mag zijn bevoegdheden overdragen aan een directiecomité, zonder dat deze
overdracht evenwel betrekking kan hebben op het algemeen beleid van de vennootschap of op het
geheel van de handelingen die op grond van bepalingen van de wet aan de raad van bestuur zijn
voorbehouden. Het directiecomité bestaat uit meerdere personen, die al dan niet bestuurder zijn. De
voorwaarden voor de aanstelling van de leden van het directiecomité, hun ontslag, hun bezoldiging,
de duur van hun mandaat en de werkwijze van het directiecomité worden bepaald door de raad van
bestuur. De raad van bestuur is belast met het toezicht op het directiecomité.
De raad van bestuur mag in zijn midden en onder zijn aansprakelijkheid één of meer adviserende
comités oprichten, waaronder een auditcomité, een benoemingscomité, een remuneratiecomité en
een strategisch comité. De voorwaarden voor de aanstelling van de leden van deze comités, hun
ontslag, hun bezoldiging, de duur van hun mandaat en de werkwijze van de comités worden bepaald
door de raad van bestuur.
De raad van bestuur mag het dagelijks bestuur van de vennootschap delegeren aan één of meer
personen, al dan niet aandeelhouders, die elk afzonderlijk mogen optreden. Wanneer de persoon die
belast is met het dagelijks bestuur tevens bestuurder is, voert hij de titel van gedelegeerd bestuurder.
Wanneer dit niet het geval is, voert hij de titel van algemeen directeur.
De raad van bestuur mag één of meer bijzondere lasthebbers aanstellen.
De raad van bestuur bepaalt de bezoldiging van de personen aan wie hij bevoegdheden verleent.
Deze bezoldiging kan vast of variabel zijn.
Vertegenwoordiging
Ten overstaan van derden en in rechte wordt de vennootschap geldig vertegenwoordigd door twee
bestuurders die gezamenlijk optreden.
Binnen de grenzen van het dagelijks bestuur wordt de vennootschap tevens geldig vertegenwoordigd

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

2/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

door iedere persoon die belast is met het dagelijks bestuur. Wanneer meerdere personen belast zijn
met het dagelijks bestuur, mogen zij elk afzonderlijk optreden.
Binnen de grenzen van hun mandaat wordt de vennootschap tevens geldig vertegenwoordigd door
bijzondere lasthebbers aangesteld door de raad van bestuur.
Bijzondere machtiging van de raad van bestuur
Mede gelet op de bijzondere aard van de vennootschap, is de raad van bestuur gemachtigd om, bij
de beslissing tot de inrichting van verscheidene compartimenten van de vennootschap
overeenkomstig artikel $6 van deze statuten, voor elk nieuw gecreëerd compartiment een bijkomend
hoofdstuk in deze statuten te voorzien en daarin melding te maken van de door de wet en haar
uitvoeringsbesluiten vereiste bepalingen en:
(i)  de naam van het compartiment;
(ii) de beleggingspolitiek;
(iii)     de aan het compartiment toegewezen activa; en
(iv) de financiering van het compartiment in het algemeen;
en de daaruit voortvloeiende statutenwijziging bij authentieke akte verleden voor een notaris te doen
vaststellen alsmede vervolgens de statuten te coördineren en voor de neerlegging ervan te zorgen.
Controle
In de mate waarin dit vereist is door de wet, wordt de controle op de financiële toestand, op de
jaarrekening en op de regelmatigheid, ten aanzien van het Wetboek van vennootschappen en deze
statuten, van de in de jaarrekening weer te geven verrichtingen, aan één of meer commissarissen
opgedragen.
De commissarissen worden benoemd door de algemene vergadering, onder de leden, natuurlijke
personen of rechtspersonen, van het Instituut van de Bedrijfsrevisoren. Zij worden benoemd voor
een hernieuwbare termijn van drie jaar. Bij de benoeming van de commissarissen stelt de algemene
vergadering hun bezoldiging vast voor de volledige duur van hun mandaat. Deze bezoldiging kan niet
worden gewijzigd dan met de instemming van de algemene vergadering en de commissaris. Op
straffe van schadevergoeding kan een commissaris tijdens zijn mandaat alleen om wettige redenen
door de algemene vergadering worden ontslagen.
Algemeen
De algemene vergadering vertegenwoordigt alle aandeelhouders van de vennootschap.
Indien er slechts één aandeelhouder is, oefent deze de aan de algemene vergadering toegekende
bevoegdheden uit. Hij kan die bevoegdheden niet overdragen. De beslissingen van de enige
aandeelhouder die handelt in de plaats van de algemene vergadering worden vermeld in een register
dat op de zetel van de vennootschap wordt bijgehouden. De tussen de enige aandeelhouder en de
vennootschap gesloten overeenkomsten worden, tenzij het courante verrichtingen betreft die onder
normale omstandigheden plaatsvinden, ingeschreven in een stuk dat tegelijk met de jaarrekening
moet worden neergelegd.
Artikel 646, §1, tweede lid van het Wetboek van vennootschappen is niet van toepassing
overeenkomstig artikel 271/13, §3, lid 2 van de wet van 3 augustus 2012.
Als er verschillende compartimenten in het vermogen van de vennootschap zijn ingericht, kunnen er
eveneens algemene vergaderingen worden gehouden van aandeelhouders van een bepaald
compartiment over aangelegenheden die alleen dat bepaalde compartiment betreffen. Deze
vergaderingen vertegenwoordigen alleen de aandeelhouders van dat compartiment.
De raad van bestuur en/of de commissaris(sen) kunnen de algemene vergadering van de
vennootschap of van een betrokken compartiment bijeenroepen. Zij moeten die bijeenroepen
wanneer de aandeelhouders die een vijfde van het totale maatschappelijk kapitaal van de
vennootschap of casu quo een vijfde van het kapitaal toegerekend aan een bepaald compartiment
vertegenwoordigen, dit vragen.
Soorten - Datum - Plaats
Ieder jaar wordt de gewone algemene vergadering gehouden op de eerste maandag van de maand
juni om elf (11) uur. Indien deze dag een wettelijke feestdag is, heeft de gewone algemene
vergadering de volgende werkdag plaats op hetzelfde uur.
Daarenboven kan een algemene vergadering worden bijeengeroepen door de raad van bestuur, de
commissarissen of in voorkomend geval de vereffenaars telkens het belang van de vennootschap
zulks vereist. De algemene vergadering moet worden bijeengeroepen wanneer één of meer
aandeelhouders die één vijfde (20%) van het maatschappelijk kapitaal vertegenwoordigen, het
vragen.
Algemene vergaderingen worden gehouden op de zetel van de vennootschap of op iedere andere
plaats aangeduid in de oproeping.
Vertegenwoordiging
Een aandeelhouder mag zich op een algemene vergadering laten vertegenwoordigen door een
lasthebber, al dan niet aandeelhouder. De volmacht moet de handtekening (die een elektronische
handtekening kan zijn in de zin van de toepasselijke Belgische wettelijke bepalingen) van de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

2/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

aandeelhouder dragen.
Indien de oproeping dit vereist, dient de vennootschap de gedagtekende en ondertekende volmacht
uiterlijk op de zesde werkdag vóór de datum van de algemene vergadering per brief, fax, e-mail of
enig ander communicatiemiddel bedoeld in artikel 2281 van het Burgerlijk Wetboek te ontvangen op
de zetel van de vennootschap of op het in de oproeping aangeduide postadres, faxnummer of e-
mailadres. Tevens moeten de toelatingsformaliteiten worden vervuld indien de oproeping dit vereist.
Stemmen op afstand
Aandeelhouders kunnen op afstand stemmen vóór de algemene vergadering door middel van een
door de vennootschap ter beschikking gesteld formulier dat ten minste de volgende vermeldingen
bevat: (i) de naam van de aandeelhouder en zijn woonplaats of zetel, (ii) het aantal stemmen dat de
aandeelhouder tijdens de algemene vergadering wenst uit te brengen, (iii) de vorm van de gehouden
aandelen, (iv) de agenda van de algemene vergadering en de voorstellen tot besluit, (v) de
aanduiding, voor elk voorstel tot besluit, van de stemwijze of de onthouding en (vi) de termijn
waarbinnen de vennootschap het formulier voor het stemmen op afstand dient te ontvangen.
Formulieren waarin noch de stemwijze, noch de onthouding is vermeld, zijn nietig. Indien tijdens de
vergadering een voorstel tot besluit wordt gewijzigd waarvoor in het formulier een stem werd
uitgebracht, wordt die stem nietig geacht.
Het formulier moet de handtekening (die een elektronische handtekening kan zijn in de zin van de
toepasselijke Belgische wettelijke bepalingen) van de aandeelhouder dragen.
De vennootschap dient het gedagtekend en ondertekend formulier uiterlijk op de zesde werkdag vóór
de datum van de algemene vergadering per brief, fax, e-mail of enig ander communicatiemiddel
bedoeld in artikel 2281 van het Burgerlijk Wetboek te ontvangen op de zetel van de vennootschap of
op het in de oproeping aangeduide postadres, faxnummer of e-mailadres.
Indien de oproeping toelatingsformaliteiten bevat, wordt voor de berekening van de regels inzake
quorum en meerderheid uitsluitend rekening gehouden met de stemmen uitgebracht door de
aandeelhouders die voldoen aan deze formaliteiten.
Aanwezigheidslijst
Alvorens aan de algemene vergadering deel te nemen, moet een aandeelhouder of zijn lasthebber
de aanwezigheidslijst ondertekenen met vermelding van: (i) de naam van de aandeelhouder, (ii) de
woonplaats of de zetel van de aandeelhouder, (iii) indien toepasselijk, de naam van de lasthebber
van de aandeelhouder en (iv) het aantal aandelen waarmee de aandeelhouder deelneemt aan de
stemming.
De personen die krachtens het Wetboek van vennootschappen tot een algemene vergadering
moeten worden opgeroepen, ondertekenen de aanwezigheidslijst eveneens indien zij de algemene
vergadering bijwonen.
Jaarrekening
Het boekjaar begint op één (1) januari en eindigt op éénendertig (31) december van hetzelfde
kalenderjaar.
Winstverdeling
De algemene vergadering stelt de netto-opbrengsten vast en beslist over de uitkering of
kapitalisering daarvan. De winst wordt uitgekeerd, gereserveerd voor latere uitkering of voor de
dekking van risico's van tekortkomingen in de betalingen van de schuldvorderingen overeenkomstig
de beslissing van de algemene vergadering.
Op voorstel van de raad van bestuur beslist de algemene vergadering over de bestemming van het
saldo van de winst.
Dividenden
De uitkering van dividenden toegekend door de algemene vergadering geschiedt op de plaats en het
tijdstip bepaald door de algemene vergadering of door de raad van bestuur.
Niet-geïnde dividenden verjaren door verloop van vijf jaar en komen dan aan de vennootschap toe.
De raad van bestuur is bevoegd om op het resultaat van het boekjaar een interim-dividend uit te
keren overeenkomstig de voorwaarden van het Wetboek van vennootschappen.
Iedere uitkering van dividenden of interim-dividenden in strijd met de wet dient door de
aandeelhouder die deze uitkering heeft ontvangen te worden terugbetaald, indien de vennootschap
bewijst dat de aandeelhouder wist dat de uitkering te zijnen gunste in strijd was met de voorschriften
of daarvan, gezien de omstandigheden, niet onkundig kon zijn.
Ontbinding - Vereffening
Bij ontbinding van de vennootschap met vereffening worden één of meer vereffenaars benoemd door
de algemene vergadering.
Zijn geen vereffenaars benoemd door de algemene vergadering, dan worden de in functie zijnde
bestuurders van rechtswege als vereffenaars beschouwd, niet alleen om kennisgevingen en
betekeningen te ontvangen, maar ook om de vennootschap daadwerkelijk te vereffenen, zowel ten
overstaan van derden, als ten overstaan van de aandeelhouders. In dat geval vormen zij een college.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

2/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

Overeenkomstig de bepalingen van het Wetboek van vennootschappen treden de vereffenaars pas
in functie nadat hun benoeming ingevolge het besluit van de algemene vergadering is bevestigd door
de bevoegde rechtbank van koophandel.
Tenzij de akte van benoeming anders bepaalt, beschikken de vereffenaars over de meest
uitgebreide bevoegdheden voorzien bij wet.
De algemene vergadering bepaalt de wijze van vereffening.
In geval van ontbinding, vereffening of herstructurering van compartimenten zijn de bepalingen van
Boek IV, Titel IX of Boek XI van het Wetboek van vennootschappen naar analogie van toepassing op
de compartimenten.
Elk compartiment van de vennootschap wordt afzonderlijk vereffend zonder dat een dergelijke
vereffening leidt tot de vereffening van een ander compartiment. Enkel de vereffening van het laatste
compartiment leidt tot de vereffening van de vennootschap.
Na aanzuivering van alle schulden, lasten en kosten van de vereffening, wordt het netto-actief per
compartiment verdeeld tussen de aandeelhouders van het betrokken compartiment in evenredigheid
tot hun aandeel in het maatschappelijk kapitaal.
Eerste compartiment
Inrichting van Compartiment I-Belgium-1
Overeenkomstig artikel $6 van deze statuten wordt voorzien in de oprichting van een eerste
compartiment, het "Compartiment I-Belgium-1".
Doelstelling en beleggingsbeleid van Compartiment I-Belgium-1
De doelstelling van Compartiment I-Belgium-1 is de collectieve belegging van de overeenkomstig
deze statuten aangetrokken financieringsmiddelen in een portefeuille van geselecteerde
hypothecaire kredieten. De activa van Compartiment I-Belgium-1 betreffen voornamelijk de
schuldvorderingen uit de geselecteerde leningen die haar worden overgedragen van tijd tot tijd.
Financiering van Compartiment I-Belgium-1
Compartiment I-Belgium-1 zal gefinancierd worden overeenkomstig artikel $3 van deze statuten door
de uitgifte van financiële instrumenten, en/of door zulke financieringsmiddelen overeenkomstig artikel
$3 van deze statuten bepaald door de raad van bestuur uiterlijk op het ogenblik van de allocatie van
de hypothecaire kredieten aan Compartiment I-Belgium-1.
Boekjaar van Compartiment I-Belgium-1
Een boekjaar van Compartiment I-Belgium-1 begint op één januari en eindigt op éénendertig
december.
Bijkomende compartimenten
De raad van bestuur is gemachtigd om bijkomende compartimenten op te richten en kan daarbij de
doelstelling, het beleggingsbeleid, de financiering en het boekjaar nader bepalen of wijzigen.
SLOT- EN OVERGANGSBEPALINGEN.
BENOEMING VAN DE EERSTE BESTUURDERS.
Werden tot eerste bestuurders benoemd:
1.   Mevrouw Gitte DE BRABANDER, met woonplaats te Maaikeneveld 74, 2500 Lier; en
2.   De heer Mathieu LOQUET, met woonplaats te Eugène Smitsstraat 37, 1030 Schaarbeek.
Het mandaat van de eerste bestuurders neemt een einde onmiddellijk na de gewone algemene
vergadering van het jaar 2022.
De bestuurders zullen hun mandaat onbezoldigd uitoefenen.
BENOEMING GEDELEGEERD BESTUURDERS
Benoeming tot gedelegeerd-bestuurders: Mevrouw Gitte DE BRABANDER en de heer Mathieu
LOQUET, beiden voornoemd, die, in toepassing van artikel 19 van de statuten, alleen optredend de
vennootschap rechtsgeldig zal kunnen vertegenwoordigen binnen het kader van het dagelijks
bestuur.
BEGIN EN AFSLUITING VAN HET EERSTE BOEKJAAR.
Het eerste boekjaar neemt een aanvang op datum van 30 november 2016 en zal worden afgesloten
op 31 december 2017.
EERSTE GEWONE ALGEMENE VERGADERING.
De eerste gewone algemene vergadering zal gehouden worden in het jaar 2018.
OVERNAME VAN DE VERBINTENISSEN
Alle verbintenissen, alsook alle daaruit voortvloeiende verplichtingen, en alle handelingen gesteld
door de oprichters in naam en voor rekening van de vennootschap in oprichting sinds 1 januari 2016
worden, conform artikel 60 van het Wetboek van vennootschappen, overgenomen door de bij
onderhavige akte opgerichte vennootschap.
Deze overname heeft slechts gevolgen op het ogenblik dat de vennootschap rechtspersoonlijkheid
bekomt hetzij op datum van de neerlegging van het uittreksel op de Griffie van de Rechtbank van
Koophandel te Brussel.
VOLMACHT RECHTSPERSONENREGISTER, BTW ADMINISTRATIE en KRUISPUNTBANK van
ONDERNEMINGEN.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

2/
20

16
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

Bijzondere volmacht werd verleend aan ieder advocaat of medewerker van het kantoor Linklaters
LLP, die te dien einde allen woonstkeuze doen te 1000 Brussel, Brederodestraat 13, allen individueel
bevoegd, evenals aan hun bedienden, aangestelden en lasthebbers, met mogelijkheid tot
indeplaatsstelling, teneinde de vervulling van de formaliteiten bij het rechtspersonenregister, de
Federale Overheidsdienst Financiën en, desgevallend, bij de Administratie van de Belasting over de
Toegevoegde Waarde, alsook bij een ondernemingsloket met het oog op de inschrijving/aanpassing
van de gegevens in de Kruispuntbank van Ondernemingen, te verzekeren.
 
VOOR GELIJKVORMIG ANALYTISCH UITTREKSEL.
(Tegelijk met dit uittreksel werden neergelegd :  een uitgifte van de akte, een volmacht)
 
Uitgereikt vóór registratie in toepassing van artikel 173, 1°bis van het Wetboek van registratierechten.
 
Tim CARNEWAL                                   
Notaris    
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

02
/1

2/
20

16
 - 

An
ne

xe
s 

du
 M

on
ite

ur
 b

el
ge

 


