





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Pelzen

(afgekort) :

Rechtsvorm : Vereniging zonder winstoogmerk

Zetel : Ardooisesteenweg 65

8800

België

Onderwerp akte : Oprichting

Roeselare

VZW PELZEN
OPRICHTING
De ondergetekende personen:
- Brecht (Daniël, Germain) Maes, geboren te Roeselare op 07.12.1988, Beversesteenweg 55/5, 8800 Roeselare
(N.N. 88 881207-271.93)
- Dieter (Eric, Firmin) Meeuws, geboren te Roeselare op 15.10.1989, Spinnerstraat 69, 8800 Roeselare (N.N.
891015-165.63)
- Olivier (Emile) Van Leynseele, geboren te Roeselare op 24.07.1985, Gelukstraat 17, 9000 Gent (N.N. 850724-
083.61)
- Janwillem (Christel, Johan) Van Maele, geboren te Roeselare op 16.05.1987, Heilig-Hartstraat 35/40, 8800
Roeselare (N.N. 870516-251.64)
- Fabrice (Yvan) Parent, geboren te Roeselare op 03.06.1988, Coupure Links 617 A, 9000 Gent (N.N. 880603-
117.34)
- Lander (Joseph, Pierre) Vantorre, geboren te Roeselare op 23.05.1994, Godshuislaan 56 8800 Roeselare (N.N.
940523-325.24)
verklaren bij deze en onder hen allen die volgens de bepalingen van deze statuten lid zullen worden, een
vereniging zonder winstgevend doel te hebben opgericht, en overeenkomstig de wet van 27 juni 1921, gewijzigd
door de wet van 2 mei 2002, de statuten als volgt te hebben samengesteld.
TITEL I : NAAM – ZETEL – DOEL - DUUR
Artikel 1
De vereniging draagt de naam: VZW Pelzen.
Artikel 2
De zetel van de vereniging is gevestigd te Ardooisesteenweg 65, 8800 ROESELARE, en ressorteert onder het
gerechtelijk arrondissement WEST-VLAANDEREN.
Hij kan slechts verplaatst worden door de algemene vergadering mits deze bovendien de regels in acht neemt
zoals vereist voor een statuutwijziging en beschreven in deze statuten.
Artikel 3
De vereniging heeft tot doel, met uitsluiting van enig winstoogmerk:
Het organiseren en stimuleren van creatieve activiteiten en ontmoeting te Roeselare, en bij uitbreiding
Vlaanderen.
Om dit doel te kunnen realiseren kunnen culturele, muzikale, sociale, culinaire en sportieve activiteiten
georganiseerd worden. De opsomming van deze activiteiten is exemplatief en niet limitatief.
Zij is bevoegd om in ondergeschikte orde handelsdaden te stellen voor zover deze in overeenstemming zijn met
het doel omschreven in het eerste lid en voor zover de winst gebruikt wordt om dit doel te bereiken. Zij kan alle
roerende en onroerende goederen die zij voor het verwezenlijken van haar doel nodig heeft, bezitten of verkrijgen
en er alle eigendomsrechten en andere zakelijke rechten op uitoefenen. Zij kan daartoe alle nuttige

 *16304257*
Neergelegd
22-02-2016

0648862197

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

rechtshandelingen en daden stellen, en onder meer overeenkomsten sluiten, personeel aanwerven, contracten
ondertekenen, verzekeringspolissen afsluiten, goederen in huur nemen, dit alles zowel in binnen- als in
buitenland. Zij kan subsidies verwerven, zowel van de overheid als van private instellingen, aan sponsoring doen
en vertegenwoordigers uitzenden in binnen- en buitenland en zelf als vertegenwoordiger optreden.
Artikel 4
De vereniging wordt opgericht voor onbepaalde duur, doch kan evenwel te allen tijde ontbonden worden.
TITEL II: LEDEN
Artikel 5
Het aantal leden is onbeperkt, maar moet tenminste drie bedragen. De vereniging kan effectieve en toegetreden
leden tellen. De stichters zijn de eerste effectieve leden.
De volheid van het lidmaatschap, met inbegrip van het stemrecht op de algemene vergadering, komt uitsluitend
toe aan de effectieve leden.
Effectieve leden zijn diegenen die bij de oprichting deze statuten ondertekenen en diegenen wiens naam is
vermeld in het ledenregister dat op de zetel van de vereniging wordt bijgehouden. De wettelijke bepalingen zijn
alleen op de effectieve leden toepasselijk.
Toegetreden leden zijn enkel aangesloten om te genieten van de activiteiten van de vzw. Ze hebben geen
stemrecht op de algemene vergadering. De rechten en verplichtingen van de toegetreden leden kunnen worden
ingeschreven in een huishoudelijk reglement.
Met de term 'lid' in deze statuten wordt uitdrukkelijk verwezen naar de effectieve leden.
Artikel 6
Als lid kan tot de vereniging toetreden, ieder natuurlijke persoon of rechtspersoon die door de algemene
vergadering als dusdanig wordt aanvaard en dit op voorstel van de raad van bestuur. Het verzoek om toelating
van een kandidaat-lid moet schriftelijk worden ingediend bij de raad van bestuur.
Artikel 7
De raad van bestuur kan, onder door haar te bepalen voorwaarden, ook andere personen als ereleden,
beschermleden, steunende of adviserende leden tot de vereniging toelaten. Deze worden beschouwd als
toegetreden leden. Hun rechten en plichten kunnen worden vermeld in het huishoudelijk reglement.
Artikel 8
De leden zijn tot geen bijdrage verplicht.
Artikel 9
Elk lid kan ten allen tijde uit de vereniging treden. Het ontslag moet bij aangetekend schrijven aan de raad van
bestuur ter kennis worden gebracht.
Elk lid kan te allen tijde worden uitgesloten door een beslissing van de algemene vergadering, conform de
bepalingen in artikel 32 van de statuten.
Artikel 10
Elk effectief of toegetreden lid waarvan de houding, het gedrag, de geschriften, de gedragingen in het openbaar
of het privé-leven, onverenigbaar zijn met het doel van de vereniging of de goede faam ervan zou kunnen
benadelen, kan worden uitgesloten door de algemene vergadering.
De Raad van Bestuur mag tot de beslissing van de algemene vergadering, de leden schorsen die zich schuldig
hebben gemaakt aan een ernstige inbreuk op de statuten, het reglement van inwendige orde of op de wetten en
gebruiken met de eer en de wellevendheid.
Uittredende of uitgesloten leden en hun rechtsopvolgers hebben geen deel in het vermogen van de vereniging,
en kunnen derhalve ook nooit teruggave of vergoeding voor gestorte bijdragen of gedane inbrengsten vorderen.
TITEL III: DE RAAD VAN BESTUUR
Artikel 11
De vereniging wordt bestuurd door een raad van bestuur van tenminste drie leden die, al dan niet, lid zijn van de
vereniging. Indien de algemene vergadering slechts drie leden telt, bestaat de raad van bestuur uit slechts twee
personen. In ieder geval moet het aantal bestuurders steeds lager zijn dan het aantal leden van de algemene
vergadering.
Artikel 12: Duur van het mandaat van de bestuurders
De bestuurders worden benoemd voor een periode van onbepaalde duur.
Artikel 13: Wijze van benoeming en bezoldiging van de bestuurders
De bestuurders worden benoemd door de algemene vergadering met een gewone meerderheid ongeacht het
aantal aanwezige en/of vertegenwoordigde leden. De bestuurders oefenen hun mandaat kosteloos uit.
De akten betreffende de benoeming van de bestuurders moeten neergelegd worden op de griffie van de
Rechtbank van koophandel en moeten binnen de dertig dagen na de neerlegging (bij uittreksel) bekendgemaakt
worden in de bijlagen bij het Belgisch Staatsblad.
Artikel 14: Ambtsbeëindiging en afzetting van de bestuurders
Het mandaat van de bestuurders eindigt door afzetting door de algemene vergadering, door vrijwillig ontslag,
door het verstrijken van het mandaat (in voorkomend geval), door overlijden of ingeval van wettelijke
onbekwaamheid.
De afzetting door de algemene vergadering wordt beslist bij gewone meerderheid van het aantal aanwezige en/of
vertegenwoordigde leden. Het moet evenwel uitdrukkelijk vermeld worden op de agenda van de algemene
vergadering.
Een bestuurder die vrijwillig ontslag neemt, moet dit schriftelijk bekendmaken aan de raad van bestuur. Dit
ontslag gaat onmiddellijk in tenzij door dit ontslag het minimum aantal bestuurders onder het statutaire minimum
is gedaald. In dit geval, moet de raad van bestuur binnen de twee maanden de algemene vergadering
bijeenroepen, welke in de vervanging van de betrokken bestuurder dient te voorzien en hem daarvan ook

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

schriftelijk in kennis zal stellen.
De akten betreffende de ambtsbeëindiging en de benoeming van de bestuurders moeten neergelegd worden op
de griffie van de rechtbank van koophandel en moeten binnen de dertig dagen na de neerlegging (bij uittreksel)
bekendgemaakt worden in de bijlagen bij het Belgisch Staatsblad.
Artikel 15: Bevoegdheden van de bestuurders.
De raad van bestuur leidt de zaken van de vereniging en vertegenwoordigt deze in en buiten rechte. Hij is
bevoegd voor alle aangelegenheden (o.a. algemene representatie van de vereniging, bepalen en voeren van
beleid, controleren van de rekeningen, opstellen van de begroting, voorbereiding van de algemene
vergadering,…) , met uitzondering van die welke uitdrukkelijk door de Wet aan de algemene vergadering zijn
voorbehouden. Hij treedt op als eiser en verweerder, in alle rechtsgedingen en beslist over het al dan niet
aanwenden van rechtsmiddelen.
Met het doel de werking te specialiseren, de studie tot bepaalde gevallen te activeren, kunnen onderscheiden
werkgroepen door de raad van bestuur al dan niet tijdelijk worden samengesteld. De raad van bestuur kan
slechts geldig beslissen indien de meerderheid van de bestuurders aanwezig is. De beslissingen worden
genomen bij gewone meerderheid van stemmen. Bij staking van stemmen is de stem van de voorzitter of de
stem van diegene die hem vervangt doorslaggevend.
Artikel 16
De raad van bestuur wordt bijeengeroepen door de voorzitter of door twee bestuurders.
De vergaderingen van de raad van bestuur worden voorgezeten door de voorzitter. Indien deze belet of afwezig
is, wordt de vergadering voorgezeten door de ondervoorzitter of door oudste van de aanwezige bestuurders.
Artikel 17
Van elke vergadering worden notulen gemaakt, die ondertekend worden door de voorzitter en de secretaris en
die ingeschreven worden in een daartoe bestemd register. De uittreksels die moeten worden overgelegd en al de
andere akten worden geldig ondertekend door de voorzitter en de secretaris. Bij ontstentenis van deze
bestuurders kunnen twee andere bestuurders deze documenten geldig ondertekenen.
Artikel 18
De raad van bestuur vaardigt alle huishoudelijke reglementen uit die hij nodig acht en nuttig oordeelt.
Artikel 19
Bestuurders die namens de vereniging optreden, moeten ten aanzien van derden niet doen blijken van enig
besluit of van enige machtiging.
Artikel 20: Personen gemachtigd om de vereniging te vertegenwoordigen, overeenkomstig art. 13, 4° lid,
W.VZW
De raad van bestuur kan zijn bevoegdheden voor bepaalde handelingen en taken op zijn verantwoordelijkheid
overdragen aan één van de bestuurders of aan een ander persoon, die al dan niet lid is van de vereniging. De
Raad van bestuur kan uit zijn bestuurders een voorzitter, een ondervoorzitter, een secretaris, een
penningmeester en elke functie die voor de goede werking van de vereniging noodzakelijk is, kiezen.
Hun benoeming gebeurt door de raad van bestuur bij gewone meerderheid, die hieromtrent geldig beslist indien
de meerderheid van de bestuurders aanwezig is.
De ambtsbeëindiging van deze gemachtigde personen kan geschieden:
a. op vrijwillige basis door de gemachtigde zelf door een schriftelijk ontslag in te dienen bij de raad van bestuur;
b. door afzetting door de raad van bestuur bij gewone meerderheid die hieromtrent geldig beslist indien de
meerderheid van de bestuurders aanwezig is. De beslissing hieromtrent door de raad van bestuur moet evenwel
binnen de zeven kalenderdagen bij aangetekend schrijven ter kennis gebracht worden van de betrokkene.
De akten betreffende de ambtsbeëindiging en de benoeming van de personen gemachtigd om de vereniging te
vertegenwoordigen, moeten neergelegd worden op de griffie van de rechtbank van koophandel en moeten
binnen de dertig dagen na de neerlegging (bij uittreksel) bekendgemaakt worden in de bijlagen bij het Belgisch
Staatsblad.
Onverminderd de algemene vertegenwoordigingsbevoegdheid van de raad van bestuur als college, is de
vereniging in en buiten rechte rechtsgeldig vertegenwoordigd door de voorzitter, de secretaris of de
schatbewaarder, die alleen kunnen handelen.
Artikel 21: Personen belast met het dagelijks bestuur van de vereniging, overeenkomstig art. 13bis, 1° lid,
W.VZW
De raad van bestuur kan een dagelijks bestuur aanstellen.
Het dagelijks bestuur wordt omschreven als de handelingen of verrichtingen die door het dagelijks leven van de
vereniging worden vereist of die zowel wegens hun gering belang als wegens de noodzakelijkheid van een snelle
oplossing de tussenkomst van de raad van bestuur zelf niet rechtvaardigen.
Hun benoeming gebeurt door de raad van bestuur bij meerderheid van stemmen van de aanwezige bestuurders,
die hieromtrent geldig beslist indien de meerderheid van de bestuurders aanwezig is.
De ambtsbeëindiging van het dagelijks bestuur kan geschieden:
a. op vrijwillige basis door een lid van het dagelijks bestuur zelf door een schriftelijk ontslag in te dienen bij de
raad van bestuur
b. door afzetting door de raad van bestuur bij meerderheid van stemmen van de aanwezige bestuurders, die
hieromtrent geldig beslist indien de meerderheid van de bestuurders aanwezig is. De beslissing hieromtrent door
de raad van bestuur moet evenwel binnen de zeven kalenderdagen bij aangetekend schrijven ter kennis gebracht
worden van de betrokkene.
De akten betreffende de ambtsbeëindiging en de benoeming van de personen van het dagelijks bestuur moeten
neergelegd worden op de griffie van de rechtbank van koophandel en moeten binnen de dertig dagen na de
neerlegging bij uittreksel bekendgemaakt worden in de bijlagen bij het Belgisch Staatsblad.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De beslissingen genomen door het dagelijks bestuur worden op intern vlak steeds genomen in collegiaal overleg.
Voor de externe vertegenwoordiging wat het dagelijks bestuur betreft, kan een dagelijks bestuurder alleen
handelen.
TITEL IV: ALGEMENE VERGADERING
Artikel 22
De algemene vergadering is samengesteld uit alle effectieve leden, en wordt voorgezeten door de voorzitter van
de raad van bestuur, of door de ondervoorzitter of door de oudste van de aanwezige bestuurders.
Een lid kan zich echter door een ander lid op de algemene vergadering laten vertegenwoordigen. Een lid kan
evenwel slechts één ander lid vertegenwoordigen. Elk lid beschikt slechts over één stem op de algemene
vergadering.
De toegetreden leden evenals de leden van verdienste worden enkel uitgenodigd bij wijze van eer en hebben
daardoor geen stemrecht.
Artikel 23
De algemene vergadering is uitsluitend bevoegd voor:
- het wijzigen van de statuten,
- de benoeming en de afzetting van de bestuurders,
- de benoeming en de afzetting van de commissarissen en het bepalen van hun bezoldiging ingeval een
bezoldiging wordt toegekend,
- de kwijting aan de bestuurders en de commissarissen,
- de goedkeuring van de begroting en van de rekening,
- de vrijwillige ontbinding van de vereniging,
- de uitsluiting van een lid van de vereniging,
- de omzetting van de vereniging in een vennootschap met een sociaal oogmerk,
- alle gevallen waarin deze statuten het vereisen.
Artikel 24
De algemene vergadering wordt geldig bijeengeroepen door de raad van bestuur of door de voorzitter telkens als
het doel van de vereniging zulks vereist.
Zij moet tenminste eenmaal per jaar worden bijeengeroepen voor het goedkeuren van de rekeningen van het
afgelopen jaar en voor de begroting van het komend jaar en om zich uit te spreken over de kwijting van de
bestuurders.
Artikel 25
De algemene vergadering wordt gehouden binnen de zes maanden na afsluitingsdatum van het boekjaar.
Artikel 26
De raad van bestuur is bovendien verplicht de algemene vergadering samen te roepen wanneer 1/5 van de
effectieve leden daartoe een verzoek richt aan de raad van bestuur en dit per aangetekende brief waarin de te
behandelen agendapunten zijn vermeld. In dit geval is de Raad van Bestuur verplicht de algemene vergadering
samen te roepen binnen de 15 werkdagen met vermelding op de agenda van de gevraagde agendapunten.
Artikel 27
De oproepingen tot de algemene vergadering moeten om geldig te zijn, ondertekend worden door de voorzitter,
of twee bestuurders. Alle effectieve leden moeten worden opgeroepen per gewone brief of per aangetekende
brief tenminste vijftien kalenderdagen voor de vergadering. De toegetreden leden kunnen uitgenodigd worden via
een eenvoudige aankondiging in het ledenblad.
Artikel 28
De oproepingsbrief, die plaats, dag en uur van de vergadering vermeldt, bevat de agenda, die wordt vastgelegd
door de raad van bestuur. Elk onderwerp dat schriftelijk wordt voorgedragen door 1/20 van de effectieve leden,
moet eveneens op de agenda worden vermeld. Dit onderwerp moet uiteraard door het 1/20 van de leden
ondertekend zijn en tenminste twee werkdagen voor de vergadering aan de voorzitter van de raad van bestuur
overhandigd zijn. Onderwerpen die niet op de agenda staan, kunnen in geen geval behandeld worden.
Artikel 29
In gewone gevallen worden de besluiten genomen bij eenvoudige meerderheid van de aanwezige en
vertegenwoordigde stemmen. Bij staking van stemmen zal er een nieuwe stemming gehouden worden. Bij
herhaalde staking van stemmen beslist de stem van de voorzitter of diegene die op dat ogenblik de vergadering
voorzit.
Artikel 30: statutenwijziging
Tot wijziging van de statuten kan slechts worden besloten indien die wijziging gedetailleerd op de agenda is
vermeld en indien 2/3 van de effectieve leden aanwezig of vertegenwoordigd is. Wordt dit getal niet bereikt dan
kan een tweede vergadering worden bijeengeroepen, zoals door deze statuten is bepaald, en waarop deze
vergadering een geldig besluit zal kunnen nemen, ongeacht het aantal aanwezigen. Deze tweede vergadering
mag niet binnen de 15 kalenderdagen volgend op de eerste vergadering worden gehouden. Voor elke
statutenwijziging is bovendien een meerderheid van 2/3 der aanwezige of vertegenwoordigde stemmen vereist,
ook op de tweede algemene vergadering. Tot wijziging van het doel van de vereniging kan slechts met een
meerderheid van 4/5 van de stemmen worden besloten.
Van iedere statutenwijziging zullen de wijzigingen en de volledig gecoördineerde statuten na deze wijziging
neergelegd worden op de griffie van de rechtbank van koophandel. Binnen de 30 dagen na de neerlegging dient
de wijziging (bij uittreksel) bekendgemaakt te worden in de bijlagen bij het Belgisch Staatsblad.
Artikel 31
Bij vrijwillige ontbinding van de vereniging worden dezelfde regels als deze beschreven voor het wijzigen van het
doel der vereniging vereist.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/0

2/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 32
Een meerderheid van 2/3 der stemmen is vereist voor het uitsluiten van een lid. Bij uitsluiting van een lid moet dit
punt eveneens op de agenda voorkomen en moet het lid worden uitgenodigd om in zijn verdediging te kunnen
voorzien. Onthoudingen tellen als negatieve stemmen.
Artikel 33
Van elke vergadering worden notulen gemaakt, die ondertekend worden door de voorzitter en de secretaris en
opgenomen worden in een bijzonder register. Dit register kan op de zetel van de vereniging door leden en
belanghebbende derden worden ingezien. Uittreksels daarvan worden geldig ondertekend door de voorzitter en
de secretaris of door twee bestuurders en bij ontstentenis hiervan door twee leden van de algemene vergadering.
TITEL V: REKENINGEN EN BEGROTINGEN
Artikel 34
Het boekjaar van de vereniging loopt van 1 januari tot 31 december.
De raad van bestuur sluit de rekeningen over het voorbije boekjaar af en bereidt de begroting van het komend
boekjaar voor. Beide worden ter goedkeuring aan de algemene vergadering voorgelegd die gehouden wordt
binnen zes maanden na afsluitingsdatum van het boekjaar.
TITEL VI: ONTBINDING EN VEREFFENING
Artikel 35
Behoudens gevallen van gerechtelijke ontbinding en ontbinding van rechtswege kan slechts de algemene
vergadering tot ontbinding besluiten indien 2/3 van de leden op de algemene vergadering aanwezig of
vertegenwoordigd zijn en er bovendien een 4/5 meerderheid akkoord is om de vereniging vrijwillig te ontbinden.
Het voorstel tot vrijwillige ontbinding van de vereniging moet uitdrukkelijk op de agenda van de algemene
vergadering vermeld worden.
Zijn geen 2/3 van de leden op deze algemene vergadering aanwezig of vertegenwoordigd, dan moet een tweede
algemene vergadering worden bijeengeroepen die geldig beraadslaagt ongeacht het aantal aanwezige of
vertegenwoordigde leden maar mits een 4/5 meerderheid wordt akkoord gevonden om de vereniging vrijwillig te
ontbinden.
In geval van vrijwillige ontbinding benoemt de algemene vergadering, of bij gebreke daarvan, de rechtbank, één
of meer vereffenaars. Zij bepaalt tevens hun bevoegdheid alsmede de vereffeningsvoorwaarden. De activa
zullen, na aanzuivering van de passiva, worden overgedragen aan een vereniging met een belangenloze
doelstelling.
Van de ontbinding zal het ontbindingsbesluit, de benoeming en de ambtsbeëindiging van de vereffenaars
neergelegd worden op de griffie van de rechtbank van koophandel. Binnen de 30 dagen na de neerlegging dient
dit ontbindingsbesluit, de benoeming en de ambtsbeëindiging van de vereffenaars bij uittreksel bekendgemaakt
te worden in de bijlagen bij het Belgisch Staatsblad.
Artikel 36
Voor alles wat in deze statuten niet is voorzien of geregeld, blijft de Wet van 27 juni 1921 gewijzigd door de wet
van 2 mei 2002 toepasselijk.
Opgemaakt te Roeselare in 2 originele exemplaren, en aangenomen op de algemene vergadering van
12.02.2016.
Getekend, de oprichters:
Brecht Maes                               Dieter Meeuws
Olivier Van Leynseele                Janwillem Van Maele
Fabrice Parent                            Lander Vantorre
BENOEMING RAAD VAN BESTUUR VZW PELZEN
Na goedkeuring en ondertekening van de oprichtingsstatuten van de vereniging, verkiest de Algemene
Vergadering unaniem volgende leden tot lid van de Raad van Bestuur:
- Brecht (Daniël, Germain) Maes, geboren te Roeselare op 07.12.1988, Beversesteenweg 55/5, 8800 Roeselare
(N.N. 88 881207-271.93)
- Dieter (Eric, Firmin) Meeuws, geboren te Roeselare op 15.10.1989, Spinnerstraat 69, 8800 Roeselare (N.N.
891015-165.63)
- Janwillem (Christel, Johan) Van Maele, geboren te Roeselare op 16.05.1987, Heilig-Hartstraat 35/40, 8800
Roeselare (N.N. 870516-251.64)
De bestuurders worden overeenkomstig de statuten benoemd voor onbepaalde duur.
De bestuurders zullen de bevoegdheden uitoefenen die hen in de statuten is toegekend en op de wijze in de
statuten bepaald.
Aldus opgemaakt in 2 originele exemplaren en aangenomen op de algemene vergadering van 12.02.2016.
Getekend, de leden van de algemene vergadering:
Brecht Maes                                Dieter Meeuws
Olivier Van Leynseele                 Janwillem Van Maele
Fabrice Parent                             Lander Vantorre

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

24
/0

2/
20

16
 - 

An
ne

xe
s 

du
 M

on
ite

ur
 b

el
ge

 


