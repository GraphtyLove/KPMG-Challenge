





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Schachteshoffeesten

(afgekort) :

Rechtsvorm : Vereniging zonder winstoogmerk

Zetel : Hogerheistraat 36

1880

België

Onderwerp akte : Oprichting

Kapelle-op-den-Bos

Oprichting VZW
De ondergetekenden,
1) Van Schaftingen Michel, Hogerheistraat 36, 1880 Kapelle-Op-Den-Bos;
2) Bielaer Yolande; Hogerheistraat 36, 1880 Kapelle-Op-Den-Bos;
3) Van Schaftingen Pieter-Jan, Hogerheistraat 36, 1880 Kapelle-Op-Den-Bos
Zijn overeengekomen onder elkaar en met allen die later zullen toetreden, een vereniging zonder winstoogmerk
op te richten overeenkomstig de Wet van 27 juni 1921, zoals gewijzigd door de Wet van 2 mei 2002 en de Wet
van 16 januari 2003, onder de hierna volgende voorwaarden.
 
TITEL I : NAAM – ZETEL – DOEL – DUUR
Artikel 1
1.1. De vereniging draagt de naam Schachteshoffeesten.
1.2.Deze naam moet steeds door de woorden “vereniging zonder winstoogmerk” of de afkorting “VZW” , worden
voorafgegaan. Deze naam moet voorkomen in alle akten, facturen, aankondigingen, bekendmakingen, brieven,
orders en ander stukken uitgaande van de vereniging, met nauwkeurige aanwijzing van de zetel.
Artikel 2
2.1. De vereniging heeft haar maatschappelijke zetel te 1880 Kapelle-Op-Den-Bos, Hogerheistraat 36, gelegen in
het gerechtelijk arrondissement Brussel. Iedere verplaatsing van de zetel van de vereniging vereist een besluit
van de algemene vergadering der leden overeenkomstig het quorum en de meerderheid vereist voor een
statutenwijziging.
2.2. Alle stukken voorgeschreven door VZW-wetgeving worden neergelegd in het dossier bijgehouden op de
griffie van de rechtbank van koophandel van het voornoemd gerechtelijk arrondissement.
Artikel 3
3.1. De vereniging heeft tot doel: via de lokale gemeenschap fondsen en gelden inzamelen om deze te schenken
aan goede doelen.
3.2. Tot de concrete activiteiten waarmee het doel van de vereniging verwezenlijkt wordt, behoren onder meer:
het organiseren van publieke evenementen om fondsen en gelden in te zamelen. Hiernaast mag de vzw ook vrije
schenkingen ontvangen.
3.3. De vereniging mag alle rechtshandelingen stellen die nodig of nuttig zijn voor het verwezenlijken van het
maatschappelijk doel, en mag daartoe alle nodige roerende of onroerende goederen in huur of gebruik nemen,
verwerven, bezitten en vervreemden.
3.4. De vereniging mag ook op bijkomstige wijze zeker economische activiteiten uitoefenen, op voorwaarde dat
de opbrengsten daarvan uitsluitend besteed worden aan het hoofddoel.
Artikel 4
De vereniging is opgericht voor onbepaalde duur. Zij kan te allen tijde ontbonden worden.
TITEL II: Lidmaatschap

 *16311518*
Neergelegd
27-05-2016

0655711189

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

31
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 5
5.1. De vereniging bestaat uit werkelijke leden en toegetreden leden. Gezamenlijk worden zij de leden genoemd.
5.2. De vereniging telt tenminste drie werkelijke leden.
5.3. De volheid van het lidmaatschap, met inbegrip van het stemrecht op de algemene vergadering, komt
uitsluitend toe aan de werkelijke leden en niet aan de toegetreden leden.
5.4. De toegetreden leden hebben enkel de rechten en verplichtingen hen toebedeeld door deze statuten. De
statutaire bepalingen dienaangaande kunnen zonder consultatie of akkoord van de toegetreden leden gewijzigd
worden.
Artikel 6
6.1. Als werkelijk lid kan tot de verenging toetreden, elke natuurlijke persoon of rechtspersoon die door de raad
van bestuur als dusdanig wordt aanvaard en die de doelstellingen van de vereniging nastreeft en actief wenst te
ondersteunen.
6.2. Als toegetreden lid kunnen tot de vereniging toetreden, iedere natuurlijke of rechtspersoon die door de raad
van bestuur als zodanig wordt aanvaard omwille van de band die deze persoon met de vereniging heeft.
6.3. Verzoeken om toetreding dienen uitsluitend schriftelijk aan de raad van bestuur te worden gericht, onder
vermelding van naam, voornamen, en adres of indien het een rechtspersoon betreft naam, rechtsvorm en adres
van de maatschappelijke zetel van de verzoeker en onder vermelding van de elementen waarom de verzoeker
meent in aanmerking te komen als werkelijk lid of toegetreden lid.
De raad van bestuur beslist omtrent de al dan niet toelating tot de vereniging uiterlijk twee maanden nadat het
verzoek hem heeft bereikt en geeft hieromtrent schriftelijk bericht aan de verzoeker.
Artikel 7
7.1. Het jaarlijks lidgeld voor werkelijke leden is vastgesteld op EUR 5
7.2. Het jaarlijks lidgeld voor de toegetreden leden wordt bepaald door de raad van bestuur.
Artikel 8
De leden van de vereniging zijn verplicht:
De statuten en het huishoudelijk reglement van de vereniging alsook de besluiten van haar organen na te leven.
De belangen van de vereniging of een van haar organen niet te schade.
De leden verbinden er zich formeel toe om zich in hun gedragingen door de bovengenoemde principes te laten
leiden en geen daden te stellen of na te laten te stellen welke strijdig zijn met het maatschappelijk doel van de
vereniging of die de vereniging of de principes die zij nastreeft op enige wijze schaden.
Artikel 9
9.1. Het lidmaatschap is van onbepaalde duur en eindigt door vrijwillig ontslag, uitsluiting of overlijden.
9.2. Vrijwillig ontslag geschiedt door een gewone ontslagbrief, geadresseerd aan de voorzitter van de Raad van
Bestuur.
9.3. Uitsluiting kan alleen uitgesproken worden door de algemene vergadering met een tweederde meerderheid
van de aanwezige of vertegenwoordigde stemmen.
9.4. Een lid dat ontslag neemt of dat wordt uitgesloten, alsook de erfgenamen van een overleden lid kunnen geen
aanspraak maken op het bezit van de vereniging.
9.5. Het ontslag heeft uitwerking vanaf de kennisgeving.
Een lid dat nalaat zijn lidgeld te betalen, wordt na een regularisatieperiode van 4 weken geacht van rechtswege
ontslag te hebben genomen.
9.6. Een werkelijk lid kan slechts worden uitgesloten door de algemene vergadering en met een meerderheid van
twee derden van de stemmen. Voor tot de uitsluiting te besluiten, zal de algemene vergadering het betrokken lid
horen.
Iedere beslissing tot uitsluiting wordt gemotiveerd. De motivering wordt per aangetekend schrijven ter kennis van
het betrokken lid gebracht.
9.7. Ontslagnemende of uitgesloten werkelijke leden of toegetreden leden en hun rechtsopvolgers hebben geen
deel in het vermogen van de vereniging en kunnen nooit teruggave of vergoeding vorderen van gestorte
bijdragen of gedane inbrengen.
De schorsing zal per aangetekende brief worden meegedeeld aan het betrokken werkelijk lid. Zij kan maximaal
zes weken duren, binnen welke termijn de algemene vergadering moet bijeenkomen om over de uitsluiting te
beslissen. Op deze bijeenkomst van de algemene vergadering behoudt het betrokken werkelijk lid al zijn
lidmaatschapsrechten. Besluit de algemene vergadering niet tot uitsluiting over te gaan, dan vervalt van
rechtswege de schorsing van het werkelijk lid en wordt deze geacht nooit te hebben plaatsgehad.
9.8. De raad van bestuur beslist soeverein over de uitsluiting of schorsing van een toegetreden lid, zonder zijn
beslissing te moeten motiveren.
TITEL III : ALGEMENE VERGADERING
Artikel 10
10.1. De algemene vergadering bestaat uit alle werkelijke leden van de vereniging. De toegetreden leden maken
geen deel uit van de algemene vergadering.
10.2. De algemene vergadering wordt voorgezeten door de voorzitter van de raad van bestuur of door de oudste
aanwezige van de raad van bestuur of door de oudste aanwezige ondervoorzitter, of bij afwezigheid van
voornoemde personen, door de oudste aanwezige bestuurder .
10.3. Elk werkelijk lid beschikt over één stem op de algemene vergadering.
Artikel 11
De algemene vergadering is uitsluitend bevoegd voor:
1) De wijziging van de statuten
2) De benoeming en afzetting van de bestuurders

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

31
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

3) De benoeming en afzetting van de commissarissen
4) De kwijting aan de bestuurders en commissarissen
5) De goedkeuring van de begroting en de rekening
6) De ontbinding van de vereniging
7) De uitsluiting van een lid
8) De omzetting van de vereniging in een vennootschap met een sociaal oogmerk
Artikel 12
12.1. De algemene vergadering wordt door de raad van bestuur bijeengeroepen telkens als het doel of het
belang van de vereniging zulks vereist en moet worden bijeengeroepen telkens wanneer een vijfde van de
werkelijke leden er om vraagt. Zij moet ten minste éénmaal per jaar worden bijeengeroepen voor het goedkeuren
van de rekeningen van het afgelopen jaar en de begrotingen van het volgend jaar, op een door de raad van
bestuur te bepalen plaats en datum, die voor 30 juni van dat jaar valt.
12.2. Alle werkelijke leden worden minstens acht dagen voor de algemene vergadering bij gewone brief
uitgenodigd op de algemene vergadering. De oproeping  tot de algemene vergadering kan desgevallend worden
opgenomen in een nieuwsbrief, ledenblad of andere publicatie van de vereniging. De uitnodiging wordt
ondertekend door de voorzitter of de secretaris. Ze vermeldt dag, uur en plaats van de algemene vergadering.
12.3. De oproeping bevat de agenda, die wordt vastgelegd door de raad van bestuur. Een twintigste van de leden
hebben het recht om de voorzitter te verzoeken om bijkomende punten op de agenda te plaatsen. De algemene
vergadering kan op geldige wijze een beslissing nemen over punten die niet op de agenda vermeld staan op
voorwaarde dat alle aanwezige of vertegenwoordigde werkelijke leden hiermee instemmen en minstens de helft
van de werkelijke leden aanwezig of vertegenwoordigd is.
Artikel 13
Ieder lid van de vereniging mag zich laten vertegenwoordigen op de algemene vergadering door een
volmachtdrager, voorzien van een geschreven machtiging, voor zover de gevolmachtigde zelf lid is van de
vereniging. Ieder gevolmachtigde kan slechts één lid van de vereniging vertegenwoordigen.
Artikel 14
14.1. De algemene vergadering kan enkel geldige besluiten nemen omtrent aangelegenheden die uitdrukkelijk op
de agenda staan.
14.2. In gewone gevallen kan de algemene vergadering geldig besluiten nemen met een eenvoudige
meerderheid ( = de helft plus één, onthoudingen worden niet meegeteld) van de stemmen van de aanwezige of
vertegenwoordigde leden. Bij staking van de stemmen is de stem van de voorzitter van de vergadering
doorslaggevend.
14.3. Besluiten in verband met een statuutwijziging, uitsluiting van leden of vrijwillige ontbinding, kunnen slechts
genomen worden mits de voorwaarden, bepaald in de wet van 27 juni 1921, in acht genomen worden. Bij
gelijkheid van stemmen, is de stem van de voorzitter van de vergadering beslissend.
14.4. Ingeval op een algemene vergadering niet het vereiste aanwezigheidsquorum wordt bereikt, kan een
tweede algemene vergadering worden bijeengeroepen welke geldig kan beraadslagen en besluiten ongeacht het
aantal aanwezige of vertegenwoordigde leden. De tweede algemene vergadering moet minstens vijftien dagen
na de eerste algemene vergadering worden gehouden. De door de wet of onderhavig statuten vereiste
meerderheid der stemmen blijft onverkort gelden.
14.4. De notulen van de algemene vergadering worden opgenomen in een register en ondertekend door de
voorzitter en de secretaris-penningmeester. Het verslag wordt aan alle leden bezorgd, uiterlijk tegen de
bijeenroeping van de volgende algemene vergadering.
TITEL IV : RAAD VAN BESTUUR
Artikel 15
15.1. De vereniging wordt bestuurd door een Raad van Bestuur, samengesteld uit minstens drie leden. De raad
van bestuur moet steeds kleiner zijn dan de Algemene Vergadering. Het aantal bestuurders moet in elk geval
steeds lager zijn dan het aantal werkelijke leden van de vereniging. Wanneer de vereniging slechts twee
werkelijke leden telt, kan de raad van bestuur uit twee bestuurders bestaan.
15.2. De bestuurders handelen als een college. Zij worden benoemd door de algemene vergadering bij geheime
stemming en zijn te allen tijde door deze afzetbaar.
Zij oefenen hun mandaat kosteloos uit, tenzij de algemene vergadering anders zou bepalen.
15.3. Om tot bestuurder verkozen te worden moet men lid zijn van de vereniging, of een gemandateerde
vertegenwoordiger van het lid, indien deze een rechtspersoon is.
Artikel 16
De bestuurders worden benoemd voor onbepaalde duur en zijn herverkiesbaar.
Artikel 17
17.1. De Raad van Bestuur kiest in zijn schoot een voorzitter, een secretaris, een penningmeester.
17.2. De voorzitter of de secretaris roepen de raad bijeen. De oproepingen gebeuren op schriftelijke wijze (per
brief of per e-mail). De oproepingstermijn bedraagt minimum 10 dagen, tenzij ingeval van hoogdringendheid,
welke moet worden gemotiveerd in de notulen van de desbetreffende vergadering van de raad van bestuur. De
oproepingsbrief bevat de agenda van de vergadering en in bijlage worden, indien mogelijk, alle stukken
toegevoegd welke de bestuurders zullen toelaten om met kennis van zaken deel te nemen aan de vergadering.
De vergadering kan alleen beslissen over punten die in de agenda zijn opgenomen, tenzij alle bestuurders
aanwezig zijn en ermee instemmen dat een punt wordt toegevoegd aan de agenda.
17.3. De vergadering heeft plaats op de zetel van de vereniging of op iedere andere plaats aangegeven in de
oproeping.
De voorzitter zit de Vergadering voor. In geval van zijn afwezigheid wordt hij vervangen door de oudste

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

31
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

aanwezige ondervoorzitter of, bij gebrek aan ondervoorzitter door de oudste aanwezige bestuurder.
17.3. De raad kan slechts geldig beslissen indien tenminste de helft van de bestuurders aanwezig is. Indien dit
quorum niet is bereikt, kan een nieuwe raad worden bijeengeroepen met dezelfde agenda, die geldig zal
beraadslagen en beslissen indien ten minste twee bestuurders aanwezig of vertegenwoordigd zijn. De
beslissingen worden genomen bij gewone meerderheid van stemmen. Bij staking van stemmen is de stem van
de voorzitter of van degene die hem vervangt, doorslaggevend.
17.4. Iedere bestuurder kan een schriftelijke wijze volmacht geven aan een andere bestuurder of een derde om
hem op een vergadering van de raad van bestuur te vertegenwoordigen.
17.5. Wanneer het belang van de vereniging zulks vereisen, kunnen de besluiten van de raad van bestuur
worden genomen bij eenparig schriftelijk akkoord van de bestuurders. In voorkomend geval zal de voorzitter,
samen met de secretaris een schrijven, fax of e-mail zenden naar de bestuurders waarin het volgende wordt
opgenomen:
de vermelding dat het om een voorstel van beslissing van de raad van bestuur gaat;
dat, opdat er een geldige beslissing zou worden genomen, alle bestuurders het voorstel moeten goedkeuren;
dat het voorstel tot beslissing niet kan worden geamendeerd;
dat alle leden het voorstel tot beslissing ondertekend moeten terugzenden met de met de hand geschreven
woorden “goedgekeurd voor beslissing van de raad van bestuur”;
de vermelding van de termijn waarbinnen het ondertekend voorstel tot beslissing moet worden teruggezonden
naar de zetel van de vereniging. Dit schriftelijk akkoord kan meegedeeld worden per brief of per fax.
17.6. Van elke vergadering van de Raad van Bestuur wordt een verslag opgemaakt dat ondertekend wordt door
de voorzitter en de secretaris en aan de bestuurders bezorgd wordt, uiterlijk tegen het bijeenroepen van de
volgende vergadering.
17.7. Indien een bestuurder een rechtstreeks of onrechtstreeks belang van vermogensrechtelijke aard heeft dat
strijdig is met een beslissing of verrichting die tot de bevoegdheid van de raad van bestuur behoort, dan moet hij
dit meedelen aan de andere bestuurders vooraleer de raad van bestuur de beraadslaging en besluitvorming over
dat agendapunt aanvat. Deze procedure is niet van toepassing op de gebruikelijke verrichtingen die plaatsvinden
aan de voorwaarden en tegen de zekerheden die gewoonlijk op de markt gelden voor soortgelijke verrichtingen.
De bestuurder met het tegenstrijdig belang kan niet deelnemen aan de beraadslaging en besluitvorming met
betrekking tot het betrokken agendapunt en zal de vergaderzaal verlaten.
Artikel 18
18.1.  De raad van bestuur bestuurt, vertegenwoordigt en verbindt geldig de vereniging, zonder bijkomende
machtiging van de algemene vergadering, in alle gerechtelijke en buitengerechtelijke handelingen. Hij treedt op,
als eiser of verweerder, in alle rechtsgedingen en beslist over het al dan niet aanwenden van rechtsmiddelen. Hij
is bevoegd voor alle handelingen, zonder uitzondering, van bestuur en van beschikking, met inbegrip van het
vervreemden, zelfs om niet, van roerende of onroerende goederen en van het hypothekeren, van het lenen en
uitlenen, voor om het even welke termijn, van alle handels- en bankverrichtingen, van het opheffen van
hypotheken.
18.2. Alle bevoegdheden die niet door de wet of door de statuten zijn toegewezen aan de algemene vergadering,
worden uitgeoefend door de Raad van Bestuur.
18.3. Ten aanzien van derden is de vereniging slechts geldig verbonden door de gezamenlijke handtekening van
twee bestuurders. Bestuurders die namens de raad van bestuur optreden, moeten ten aanzien van derden niet
doen blijken van enig besluit of van enige machtiging.
Artikel 19
19.1. De raad van bestuur kan zijn bevoegdheid geheel of gedeeltelijk overdragen aan één of meer bestuurders,
in het bijzonder wat betreft het dagelijks bestuur van de vereniging en het gebruik van de maatschappelijke
handtekening aan dit bestuur verbonden. De duur waarvoor deze bevoegdheidsdelegatie plaatsgrijpt kan niet
langer zijn dan 2 jaar en het mandaat kan te allen tijde met onmiddellijke ingang worden ingetrokken door de
raad van bestuur. Wanneer meer dan één persoon met het dagelijks bestuur wordt belast, wordt de vereniging in
al haar handelingen van het dagelijks bestuur rechtsgeldig vertegenwoordigd door één persoon belast met het
dagelijks bestuur, die geen bewijs van een voorafgaand besluit onder hen moet leveren.
19.2. Om tegenover derden de vereniging te vertegenwoordigen en te verbinden, is nodig en volstaat de
handtekening van één bestuurder.
19.3. De raad van bestuur kan bijzondere volmachtdragers aanstellen die de vereniging kunnen
vertegenwoordigen met betrekking tot bijzondere, beperkt opgesomde aangelegenheden. Deze volmachtdragers
verbinden de vereniging binnen de perken van de hun verleende volmacht, welke tegenwerpelijk zijn aan derden.
TITEL V: INZAGERECHT VAN DE WERKELIJKE LEDEN
Artikel 20
Behoudens wanneer de vereniging één of meer commissarissen heeft, kunnen alle werkelijke leden op de zetel
van de vereniging het register van de werkelijke leden raadplegen, alsmede alle notulen en beslissingen van de
algemene vergadering, van de raad van bestuur en van de personen, welke al dan niet de hoedanigheid van
bestuurder hebben, die bij de vereniging of voor rekening ervan een mandaat bekleden evenals alle
boekhoudkundige stukken van de vereniging.
Toegetreden leden hebben het recht om inzage te vragen in de notulen van de Algemene Vergadering.
Artikel 21
De algemene vergadering beslist over het, desgevallend, door de raad van bestuur voorgestelde huishoudelijk
reglement. Wijzigingen aan het huishoudelijk reglement kunnen worden opgesteld door de raad van bestuur,
doch dienen ter bekrachtiging worden voorgelegd aan de algemene vergadering. Bij dit huishoudelijk reglement
mogen, zonder strijdig te zijn met de bindende voorschriften van de wet of van de statuten, alle maatregelen

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

31
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

worden getroffen in verband met de toepassing van de statuten en de regeling van de maatschappelijke zaken in
het algemeen, en kan aan de leden of hun rechtverkrijgenden alles worden opgelegd wat in het belang van de
vereniging wordt geacht.
TITEL VI : BEGROTINGEN – REKENINGEN – CONTROLE
Artikel 22
22.1. Het boekjaar loopt van 1 januari tot 31 december. Het eerste boekjaar loopt van de oprichting tot 31
december 2016.
22.2. De raad van bestuur bereidt de jaarrekening en begroting voor en legt ze ter goedkeuring voor aan de
algemene vergadering. Na goedkeuring van de jaarrekening en begroting spreekt de algemene vergadering zich,
bij afzonderlijke  stemming, uit over de kwijting aan de bestuurders en, desgevallend, de commissaris(sen).
22.3. De raad van bestuur draagt er zorg voor dat de jaarrekening en de overige in de VZW-wet vermelde
stukken binnen de dertig dagen na goedkeuring worden neergelegd op de griffie van de rechtbank van
koophandel, of indien de wet dit vereist, bij de Nationale Bank van België.
Artikel 23
23.1. Indien de vereniging op grond van de op haar toepasselijke bepalingen daartoe verplicht is, zal de controle
op de financiële toestand, op de jaarrekening en op de regelmatigheid vanuit het oogpunt van de VZW-wet en de
statuten van de verrichtingen weer te geven in de jaarrekening, wordt opgedragen aan één of meer
commissarissen die worden benoemd door de algemene vergadering onder de leden van het Instituut van
bedrijfsrevisoren. De algemene vergadering bepaalt het aantal commissarissen en stelt hun bezoldiging vast. De
commissarissen worden benoemd voor een hernieuwbare termijn van drie jaar.
23.2. De commissarissen hebben, gezamenlijk of afzonderlijk, een onbeperkt recht van controle over alle
verrichtingen van de vereniging. Zij mogen ter plaatse inzake nemen van de boeken, de briefwisseling, de
notulen en in het algemeen van alle geschriften van de vereniging.
TITEL VII: ONTBINDING – VEREFFENING
Artikel 24
24.1. Behoudens de gevallen van gerechtelijke ontbinding en van ontbinding van rechtswege, kan slechts de
algemene vergadering tot ontbinding besluiten, op de wijzen zoals bepaald in de VZW-wet. Het voorstel tot
ontbinding van de vereniging wordt uitdrukkelijk opgenomen in de oproepingsbrief die naar de werkelijke leden
wordt verzonden.
24.2. In geval van vrijwillige ontbinding benoemt de algemene vergadering, of bij gebreke daarvan de rechtbank,
een of meer vereffenaars. Zij bepaalt tevens hun bevoegdheid, alsmede de vereffeningsvoorwaarden.
Artikel 25
In geval van ontbinding worden de activa, na aanzuivering van de schulden, overgedragen aan een vereniging
dewelke een gelijkaardig doel nastreeft. De algemene vergadering die tot de ontbinding besluit, zal aanduiden
aan welke vereniging het vereffeningssaldo wordt overgedragen. De vereffenaar kan een gemotiveerd voorstel
tot bestemming overmaken aan de algemene vergadering die over de afsluiting van de vereffening beraadslaagt
en beslist.
Artikel 26
Voor alles wat in deze statuten niet uitdrukkelijk is geregeld, is de VZW-wet of de wetgeving die deze we zou
vervangen na de oprichting van de vereniging, toepasselijk, de algemene bepalingen, het huishoudelijk
reglement en de gebruiken terzake.
TITEL VIII DIVERSE BEPALINGEN
Artikel 27
27.1. Het eerste boekjaar loopt van de dag van oprichting tot 31 december van het jaar van oprichting.
27.2. De eerste jaarvergadering zal worden gehouden op 15 juni 2017
27.3. De partijen komen bijeen in een eerste buitengewone algemene vergadering en treffen de volgende
besluiten:
wordt tot de functie van bestuurder benoemd, voor onbepaalde duur :
De heer Van Schaftingen Michel, Hogerheistraat 36; 1880 Kapelle-Op-Den-Bos
De heer Van Schaftingen Pieter-Jan, Hogerheistraat 36; 1880 Kapelle-Op-Den-Bos
Mevrouw Bielaer Yolande, Hogerheistraat 36; 1880 Kapelle-Op-Den-Bos
de opdracht van bestuurder is onbezoldigd
27.4. De raad van bestuur verdeelt onderling de mandaten als volgt:
voorzitter:  Van Schaftingen Michel
tot ondervoorzitter: Van Schaftingen Pieter-Jan
tot secretarispenningmeester: Bielaer Yolande
27.5. Volmacht
 
Als bijzondere gevolmachtigde wordt aangesteld, met recht van indeplaatsstelling, de heer Guy Porto-Carrero, en
DLV Fisc CVBA met zetel te Rijkelstraat 28, 3550 Heusden-Zolder, ieder afzonderlijk bevoegd, aan wie de macht
verleend wordt om alle verrichtingen te doen, verklaringen af te leggen en do-cumenten te ondertekenen,
teneinde de nodige formaliteiten te vervullen bij het Ondernemingsloket en bij de BTW zowel voor de inschrijving
van de vennootschap als voor elke latere wijziging of aanpassing daarvan.
De algemene vergadering verklaart uitdrukkelijk deze verbintenissen over te nemen, zodat de vereniging wordt
geacht deze vanaf hun ontstaan te zijn aangegaan.
Opgemaakt in twee exemplaren en met eenparigheid van stemmen aanvaard op de vergadering der oprichters,
gehouden te Kapelle-Op-Den-Bos op 26/05/2016.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

31
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

(Handtekening van alle oprichters)

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

31
/0

5/
20

16
 - 

An
ne

xe
s 

du
 M

on
ite

ur
 b

el
ge

 


