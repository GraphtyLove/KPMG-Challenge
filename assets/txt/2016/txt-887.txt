





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Brugana

(afgekort) :

Rechtsvorm : Vennootschap onder firma

Zetel : Reukenstraat 23

1740

België

Onderwerp akte : Oprichting

Ternat

Oprichtingsakte
Met deze onderhandse akte van 2 januari 2016 hebben
 de heer Christiaan Van Bruwaene, geboren te Tielt op 2 maart 1952, gehuwd met Anna Swinnen, en
 mevrouw Anna Swinnen, geboren te Lourenço-Marques op 16 augustus 1961, gehuwd met Christiaan Van
Bruwaene,
 beide wonende te 1740 Ternat, Reukenstraat 23, gezamenlijk een vennootschap onder firma opgericht, met de
volgende statuten.
Hoofdstuk 1: Identificatie en doel
1.1 De vennootschap is een handelsvennootschap in de vorm van een vennootschap onder firma, met als naam
Brugana.
1.2 De zetel van de vennootschap is gevestigd te 1740 Ternat, Reukenstraat 23. Hij mag door een beslissing van
de bestuurder verplaatst worden naar elke plaats in Vlaanderen of het Brussels Hoofdstedelijk Gewest. Elke
verplaatsing van de zetel van de vennootschap zal bekendgemaakt worden in de bijlagen bij het Belgisch
Staatsblad.
1.3 De vennootschap wordt opgericht voor onbepaalde duur.
1.4 De vennootschap heeft tot doel:
     1. Beschrijving en specificatie van projecten; vertalingen van en naar het Engels.
     2. Ontwikkeling van software met specificatie, implementatie, installatie, configuratie ervan, schrijven van
handleidingen en opleiding van de gebruikers.
     3. Organiseren en begeleiden van rondleidingen.
De vennootschap kan daartoe samenwerken met, deelnemen in, belangen nemen in ondernemingen van allerlei
aard, alle verbintenissen aangaan, kredieten en leningen toestaan. Zij mag alles doen wat verband houdt met het
bovengenoemde doel of wat kan bijdragen tot de realisatie ervan.
Het doel van de vennootschap kan gewijzigd worden bij besluit van een gewone of buitengewone algemene
vergadering genomen met unanimiteit.
Hoofdstuk 2: Vennoten, kapitaal en aandelen.
2.1 Beide oprichters zijn vennoten. Zij zijn hoofdelijk aansprakelijk voor alle verbintenissen namens de
vennootschap aangegaan. De beroepsaansprakelijkheid blijft individueel, maar de professionele
verzekeringskosten zijn ten laste van de vennootschap.
2.2 Andere vennoten kunnen toetreden met schriftelijke instemming van alle medevennoten. Zij dienen
voldoende gekwalificeerd te zijn om aan de gezamenlijke beroepsuitoefening deel te nemen.
2.3 De vennoten mogen hun rechten in de vennootschap slechts met schriftelijke toestemming van alle
medevennoten overdragen of afstaan, en uitsluitend aan personen die (zullen) deelnemen aan de gezamenlijke
beroepsuitoefening. Bij het overlijden van een vennoot gaan zijn rechten niet over op zijn erfgenamen, maar
wordt hun een vergoeding toegekend gelijk aan het aandeel van de vennoot in de intrinsieke boekwaarde van de
vennootschap op het ogenblik van zijn overlijden. Indien geen overeenstemming kan worden bereikt over de

 *16300099*
Neergelegd
04-01-2016

0645544995

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

intrinsieke boekwaarde wordt de procedure van artikel 5.3 gevolgd.
2.4 Iedere vennoot kan zich uit de vennootschap terugtrekken door zijn ontslag aan te bieden aan de andere
vennoten, per aangetekende brief. Het ontslag gaat in zes maanden na de verzending van die brief.
2.5 Het maatschappelijk kapitaal van de vennootschap wordt vastgesteld op 800 euro, door beide vennoten-
oprichters ingebracht in geld. Elke vennoot brengt 400 euro in, wat voor ieder van hen vier aandelen van 100
euro vertegenwoordigt. Het maatschappelijk kapitaal kan worden verhoogd of verlaagd met eenparige beslissing
van alle vennoten in de algemene vergadering.
2.6 Ieder in het buitenland verblijvend vennoot, zaakvoerder, commissaris, vereffenaar of maatschappelijk
lasthebber wordt geacht keuze van woonplaats gedaan te hebben in de zetel van de vennootschap, waar alle
mededelingen, aanmaningen en dagvaardingen geldig kunnen geschieden.
Hoofdstuk 3: Bestuur, vertegenwoordiging, algemene vergadering.
3.1 De vennoten delegeren alle beheersbevoegdheden van de vennootschap aan de beide oprichters, die tevens
de zaakvoerders zijn. Zij zijn aangesteld voor onbepaalde duur. Zij verklaren hun opdracht te aanvaarden en
bevestigen dat zij niet werden getroffen door enige maatregel die zich hiertegen verzet.
3.2 Het mandaat van de zaakvoerders is onbezoldigd, tenzij de algemene vergadering anders beslist.
3.3 Iedere zaakvoerder kan afzonderlijk handelen in naam van de vennootschap, ze vertegenwoordigen
tegenover derden en optreden in rechte als eiser of als verweerder.
3.4 Iedere vennoot afzonderlijk heeft alle onderzoeks- en controlebevoegdheid, waardoor hij inzagerecht heeft in
alle boeken, brieven, notulen en andere documenten van de vennootschap.
3.5 De gewone algemene vergadering of jaarvergadering zal jaarlijks bijeengeroepen worden op de eerste
zaterdag van juni om 10 uur op de maatschappelijke zetel, behoudens afwijkende vermelding in de uitnodiging.
Als die dag een wettelijke feestdag is wordt de vergadering op de eerstvolgende werkdag gehouden. De eerste
jaarvergadering wordt gehouden in 2017.
3.6 Op elk ogenblik kan een vennoot een buitengewone algemene vergadering bijeenroepen wanneer het belang
van de vennootschap dat vereist. De oproeping, met vermelding van de agenda, gebeurt bij gewone brief en
wordt toegezonden aan de vennoten ten minste acht dagen voor de vergadering.
3.7 De agenda van de jaarvergadering omvat minstens de bespreking en de goedkeuring van de jaarrekening, de
bestemming van de winst en de kwijting aan de zaakvoerders.
3.8 De algemene vergadering neemt besluiten bij gewone meerderheid van stemmen. Ieder aandeel geeft recht
op één stem in de algemene vergadering. Voor een wijziging van de statuten of voor de ontbinding is de
unanimiteit van de stemmen vereist.
3.9 De beraadslaging en besluiten van de algemene vergadering worden in notulen vastgelegd, die ondertekend
dienen te worden door alle vennoten die aan de vergadering hebben deelgenomen.

 Hoofdstuk 4: Boekjaar, jaarrekening
4.1 Het boekjaar van de vennootschap begint op 1 januari en eindigt op 31 december. Het eerste boekjaar begint
bij de oprichting en eindigt op 31 december 2016.
4.2 Op het einde van elk boekjaar worden de boeken afgesloten en maken de zaakvoerders de inventaris en de
jaarrekening op. Op voorstel van de zaakvoerders beslist de algemene vergadering welke bestemming er
gegeven wordt aan het resultaat.
Hoofdstuk 5: Ontbinding en vereffening
5.1 De vennootschap wordt ontbonden wanneer de algemene vergadering daartoe beslist met een meerderheid
van twee derden van de aanwezige stemmen.
5.2 De vennootschap wordt niet ontbonden door het overlijden, het ontslag, de uitsluiting, de
werkonbekwaamheid, de afzetting of schorsing van een vennoot. Niettemin zal de vennootschap steeds van
rechtswege ontbonden zijn indien er op een bepaald ogenblik minder dan twee vennoten zijn.
5.3 Bij de ontbinding bepalen de zaakvoerders het nettovermogen of de intrinsieke boekwaarde van de
vennootschap op de dag van ontbinding. Bij gebrek aan overeenstemming tussen de vennoten over deze waarde
zal de algemene vergadering een of meer vereffenaars aanstellen met unanimiteit van de stemmen. Als die
unanimiteit niet haalbaar blijkt stelt de voorzitter van de bevoegde rechtbank van eerste aanleg een deskundige
aan op verzoek van een van de partijen.
De vereffenaars zijn bevoegd tot alle verrichtingen vermeld in de artikelen 186-190 van het Wetboek van
Vennootschappen, tenzij de algemene vergadering met unanimiteit van stemmen anders besluit.
5.2 Het nettovermogen zal worden toebedeeld aan de vennoten evenredig met hun aantal aandelen in de
vennootschap.
De oprichters,
Christiaan Van Bruwaene                    Anna Swinnen

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

1/
20

16
 - 

An
ne

xe
s 

du
 M

on
ite

ur
 b

el
ge

 


