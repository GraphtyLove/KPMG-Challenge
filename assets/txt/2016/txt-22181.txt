





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Scheerlinck - Scheerlinck

(afgekort) :

Rechtsvorm : Vennootschap onder firma

Zetel : Verbindingsstraat 72

9100

België

Onderwerp akte : Oprichting

Sint-Niklaas

Oprichting Scheerlinck – Scheerlinck VOF – VOF ‘De Slijperij’
Op heden 15 juli 2016 zijn de partijen:
Scheerlinck Simon, nationaal nummer 75.11.22-127-89, geboren te Sint-Niklaas op 22 november 1975, wonende
te 9100 Sint-Niklaas, Verbindingsstraat 72,
&
Scheerlinck Hubert, nationaal nummer 37.12.09-249-51, geboren te Beveren op 09 december 1932, wonende te
9100 Sint-Niklaas, Mercatorstraat 70
overeengekomen een vennootschap op te richten onder de vorm van een vennootschap onder firma, waarvan 
statuten aldus bepalen:
Beide vennoten hebben  als kapitaal ingebracht : 22 500 EUR door Simon Scheerlinck,  en 2 500 EUR door
Hubert Scheerlinck zodat het totale kapitaal 25 000 EUR bedraagt , vertegenwoordigd door 50 aandelen van elk
500 EUR.
De vennootschap stelt Simon Scheerlinck aan als bezoldigd zaakvoerder en dit voor onbepaalde termijn.
 
HOOFDSTUK I - BENAMING, ZETEL, DUUR
Art. 1 Naam en zetel
De vennootschap is een vennootschap onder de vorm van een vennootschap onder firma, met als naam
Scheerlinck – Scheerlinck VOF, en eveneens gekend onder de commerciële handelsbenaming “De Slijperij
VOF”.
De maatschappelijke zetel van de vennootschap is gevestigd te Sint-Niklaas, Verbindingsstraat 72
 
Art. 2 Duur
De vennootschap is opgericht voor onbepaalde tijd te rekenen vanaf heden. De bepalingen van artikel 39, 3°-5°
W. Venn. betreffende de ontbinding en de opzegging van het vennootschapscontract zijn niet van toepassing
 
HOOFDSTUK II - DOEL
Art. 3 Doel
De vennootschap heeft tot doel: 
Het leveren van prestaties van gespecialiseerd slijpen van scharen, messen, edm. ;
Het aan- en (door)verkopen, verhuren, commercialiseren van gespecialiseerd kappersmateriaal, waaronder
scharen, scheermessen, en toebehoren ;
Het maken, vermaken, aankopen en verkopen van kleding in de breedste zin van het woord ;
Het aan- en (door)verkopen, verhuren, commercialiseren van al dan niet afgewerkte textielstukken, kleding,
toebehoren en dergelijke;
Het verwerven en beheren van onroerende goederen in de breedste zin van het woord.  Het ter beschikking
stellen van onroerenden onder de vorm van verhuur, verkoop, huurkoop of elke andere vorm die het beheer

 *16315785*
Neergelegd
21-07-2016

0659839035

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

25
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

mogelijk kunnen maken.
Zij kan daartoe samenwerken met, deelnemen in, op gelijk welke wijze, belangen nemen in ondernemingen van
allerlei aard, alle verbintenissen aangaan, kredieten en leningen toestaan. Zij mag alles doen wat verband houdt
met het bovengenoemde doel of wat kan bijdragen tot de realisatie ervan.  Een verdere uitbreiding en/of
aanpassing van de activiteiten blijft mogelijk om het doel van de onderneming;  Het doel van de vennootschap
kan enkel gewijzigd worden bij besluit van een buitengewone algemene vergadering genomen met unanimiteit en
zal gepubliceerd worden in het staatsblad.
 
HOOFDSTUK III - VENNOTEN, KAPITAAL EN AANDELEN
Art. 4  Vennoten
De vennoten zijn:
Scheerlinck Simon en Scheerlinck Hubert, zij zijn onbeperkt en hoofdelijk aansprakelijk voor alle
vennootschapsschulden. De vennoten verbinden zich ertoe geen zelfstandige activiteiten uit te oefenen die op
enige manier concurrerend zijn aan die van de vennootschap.
Art. 5 Kapitaal
Het maatschappelijk kapitaal van de vennootschap is vastgesteld op 25 000 EUR
Art. 6 Aandelen
Het kapitaal is vertegenwoordigd door een veranderlijk aantal aandelen met vermelding van de nominale waarde
die 500 EUR bedraagt. Elk aandeel moet steeds volledig volstort zijn.
Art. 7 Overdracht van aandelen
Een deelneming mag op straffe van nietigheid niet worden overgedragen onder levenden of overgaan wegens
overlijden dan met gewone meerderheid. De overdracht of de overgang geschiedt bij toepassing van artikel 1690
van het Burgerlijk Wetboek. Bij weigering zijn de weigerende vennoten verplicht de participatie zelf in te kopen.
 
HOOFDSTUK IV - BESTUUR EN VERTEGENWOORDIGING
Art. 8  Zaakvoerders
De vennootschap wordt bestuurd door één of meer zaakvoerders, die al dan niet vennoot dienen te zijn van de
vennootschap. Tot zaakvoerder wordt voor onbepaalde duur benoemd: Simon Scheerlinck.
Hij verklaart deze opdracht te aanvaarden onder de bevestiging dat hij niet werd getroffen door enige maatregel
die zich hiertegen zou verzetten. Het mandaat van zaakvoerder is bezoldigd.
Zowel de benoeming als het ontslag van de zaakvoerder moet bekendgemaakt worden in de bijlagen bij het
Belgisch Staatsblad.
 
Art. 9 Bestuursbevoegdheid en vertegenwoordigingsmacht
De zaakvoerder is  bevoegd om alle handelingen van intern bestuur te verrichten die nodig of dienstig zijn tot
verwezenlijking van het doel van de vennootschap. Uitzondering wordt gemaakt voor die handelingen waarvoor
alleen de algemene vergadering bevoegd is.
De enige zaakvoerder vertegenwoordigt alleen de vennootschap in en buiten rechte.
De zaakvoerder kan ook gevolmachtigden van de vendnootschap aanstellen. Hij mag enkel bijzondere en
beperkte volmachten voor bepaalde of een reeks bepaalde rechtshandelingen toekennen.
 
HOOFDSTUK V - TOEZICHT
Art. 10 Controle
Het toezicht van de vennootschap wordt uitgeoefend door de vennoten. Iedere vennoot bezit het recht van
onderzoek en toezicht op de verrichtingen van de vennootschap. Dit houdt in dat hij inzage mag nemen in al de
boeken, de briefwisseling, de processen-verbaal en algemeen in al de geschriften van de vennootschap.
 
HOOFDSTUK VI - ALGEMENE VERGADERING
Art. 11 Bijeenroeping en agenda
De gewone algemene vergadering, ook de jaarvergadering genoemd zal jaarlijks bijeengeroepen worden op de
1ste dag van de maand november, en dit  op de maatschappelijke zetel behoudens afwijkende voorafgaande
vermelding in de uitnodiging. De vergadering zal op de eerstvolgende werkdag gehouden worden, indien die dag
een wettelijke feestdag is.
De agenda van de jaarvergadering omvat minstens: de bespreking en de goedkeuring van de boekhouding, de
bestemming van de winst en de kwijting aan de zaakvoerder(s).
Te allen tijde kan een vergadering worden bijeengeroepen om over een wijziging van de statuten of over andere
punten te beraadslagen en te besluiten.
De oproeping, met vermelding van de agenda, geschiedt bij gewone brief of e-mail en wordt toegezonden aan de
vennoten ten minste acht dagen voor de vergadering..
 
Art. 12 Besluitvorming
Er wordt gestemd per aandeel, waarbij  elke vennoot  één stem heeft
Een vennoot kan zich door een andere vennoot laten vertegenwoordigen. In de vergadering worden de besluiten
genomen bij gewone meerderheid van stemmen. Bij wijziging van de statuten of in geval van ontbinding of
overdracht van de aandelen aan een andere vennoot is de unanimiteit  van de stemmen vereist.
 
HOOFDSTUK VII - BOEKJAAR, JAARREKENING
Art. 13 Boekjaar

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

25
/0

7/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

Het boekjaar van de vennootschap loopt van één juli tot 30 juni van het volgend jaar. In afwijking hiervan zal het
eerste boekjaar een aanvang nemen op de oprichtingsdatum en eindigt dit boekjaar op 30/06/2017.
Art. 14  Jaarrekening
De rekeningen van de vennootschap zullen jaarlijks opgesteld worden overeenkomstig de wetsbepalingen. Op
het einde van elk boekjaar worden de boeken afgesloten en maakt de zaakvoerder de jaarrekening op of laat hij
deze opmaken door opdracht te verlenen aan zijn boekhouder. Op voorstel van de zaakvoerder beslist de
algemene vergadering welke bestemming er gegeven zal worden aan het resultaat.
 
HOOFDSTUK VIII - ONTBINDING EN VEREFFENING
Art. 15 Ontbinding
Bij vrijwillige ontbinding van de vennootschap of bij ontbinding door de wet voorzien zal de vereffening gedaan
worden door één of meer vereffenaars, aangesteld door de algemene vergadering met unanimiteit van de
stemmen.
De vereffenaars zijn bevoegd tot alle verrichtingen vermeld in de artikelen 186-190 van het Wetboek van
Vennootschappen, tenzij de algemene vergadering met unanimiteit  van stemmen anders besluit.
Het nettovermogen zal worden toebedeeld aan de vennoten à rato van het aantal aandelen.
 
Artikel 16 Overlijden van een vennoot
In geval van overlijden van een vennoot zal de vennootschap van rechtswege ontbonden worden tenzij er beslist
wordt om deze voor te zetten door de overlevende vennoten of vennoot, samen in het voorkomende geval met
de erfgenamen in rechte lijn van de overleden vennoot, die zich ten aanzien van de vennootschap laten
vertegenwoordigen door één gevolmachtigde.
Ongeacht het voormelde zal de vennootschap steeds van rechtswege ontbonden zijn indien er op een bepaald
ogenblik minder dan twee vennoten zijn, en er geen zicht is op overname door een nieuwe vennoot van het deel
van de aandelen van de overledene.
 
Opgesteld te Sint-Niklaas op 17 juli 2016, en elke partij verklaart een exemplaar van het getekende document te
hebben ontvangen,
 
Hubert Scheerlinck                                                                                   Simon Scheerlinck
Vennoot                                                                                                      Vennoot – zaakvoerder

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

25
/0

7/
20

16
 - 

An
ne

xe
s 

du
 M

on
ite

ur
 b

el
ge

 


