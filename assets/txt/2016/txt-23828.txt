





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : hell-er

(afgekort) :

Rechtsvorm : Vereniging zonder winstoogmerk

Zetel : Halewijnlaan 55 12

2050

België

Onderwerp akte : Oprichting

Antwerpen

OPRICHTINGSVERGADERING VZW “hell-er” 16 juli 201
 
1. Oprichting
Op 16 juli 2016 zijn bijeengekomen:
 
Tim BRUGGEMAN, wonende te Krijgsgasthuisstraat 129, 9000 Gent, geboren op 4 november 1983 te Duffel
Katrin LOHMANN, wonende te Halewijnlaan 55, 2050 Antwerpen, geboren op 2 juli 1980 te Münster (Duitsland)
Peter SEYNAEVE, wonende te Nationalestraat 27, 2000 Antwerpen, geboren op 27 januari 1970 te Ronse
Els VAN DAELE, wonende te Hendrik Van Dievoetlaan 13, 1860 Meise geboren op 10 juni 1963 te Ninove
Nelle VAN DAMME, wonende te Aannemersstraat 17, 9040 Gent, geboren op 14 augustus 1985 te
Dendermonde
Liesa VAN DER AA, wonende te Luitenant Naeyaertplein 14, 2140 Borgerhout, geboren op  22 april 1986 te
Vilvoorde
 
Zij, ondergetekenden, beslissen de Vereniging Zonder Winstoogmerk “hell-er” (verder ‘de vereniging’) op te
richten, met zetel op Halewijnlaan 55 bus 12, 2050 Antwerpen.
 
2. Statuten
 
De statuten, opgesteld overeenkomstig de wet van 27 juni 1921 betreffende de verenigingen zonder
winstoogmerk en de stichtingen, gepubliceerd in het Belgisch Staatsblad van 1 juli 1921 zoals onder meer
gewijzigd door de Wet van 2 mei 2002, de Wet van 16 januari 2003 en de Programmawetten van 22 december
2003  en  9  juli  2004, hierna genoemd "V&S-wet", zijn de volgende:
Titel I. Naam – Zetel – Doel – Duur
 
Artikel 1 - Rechtsvorm, naam
De vereniging wordt opgericht als een entiteit met rechtspersoonlijkheid, meer in het bijzonder als een vereniging
zonder winstoogmerk (hierna “VZW” genaamd). De vereniging draagt de naam
”hell-er”. Deze naam moet voorkomen in alle akten, facturen, aankondigingen, bekendmakingen, brieven, orders
en andere stukken uitgaande van de vereniging, onmiddellijk voorafgegaan of gevolgd door de woorden
"vereniging zonder winstoogmerk" of door de afkorting "VZW", met nauwkeurige aanwijzing van de zetel.  
Artikel 2 - Zetel
 De zetel van de vereniging is gevestigd te Halewijnlaan 55 bus 12, 2050 Antwerpen. De vereniging ressorteert
aldus onder het gerechtelijk arrondissement Antwerpen.
De zetel van de vereniging mag door een beslissing van de Algemene Vergadering overgebracht worden naar
een andere plaats in het Vlaams Gewest. Dit besluit moet binnen de maand bekendgemaakt worden in de

 *16316901*
Neergelegd
16-08-2016

0660941370

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

18
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Bijlagen bij het Belgisch Staatsblad. De raad van bestuur kan kantoren en centra van werkzaamheden oprichten
waar hij dit nuttig zou achten.
 
Artikel 3 - Doeleinden
De doeleinden van de vereniging zijn als volgt:
 
De vereniging poogt om woord- en vertelcultuur te faciliteren en creatief te exploreren. De vereniging richt zich tot
iedereen die hier rond wil samenwerken, met een expliciete uitnodiging naar kwetsbare groepen binnen de
maatschappij die anders weinig toegang hebben tot cultuurparticipatie, bijvoorbeeld mensen die elk op hun
verscheiden manier geconfronteerd worden met psychologische, psychiatrische of justitiële problemen; dit steeds
in een klimaat van respect, gelijkheid, vrijheid en diversiteit.
 
Artikel 4 - Activiteiten
De vereniging zal deze doeleinden realiseren door volgende activiteiten :
 
De vereniging realiseert en faciliteert vertel- en audiokunstprojecten vanuit een therapeutische vrijplaats; een
narratief collectief dat op twee poten staat: het sociaal-artistieke & het therapeutische;
De vereniging realiseert sociaal-artistieke projecten met vaak – maar niet exclusief – therapeutische inslag voor
en met haar doelgroepen;
De vereniging maakt en faciliteert radio- en audiokunst met het doelpubliek, al dan niet in samenwerking met
partnerorganisaties of -personen;
De vereniging realiseert projecten en evenementen die binnen de doeleinden van de vzw vallen of draagt hieraan
bij;
De vereniging creëert een (al dan niet tijdelijke) plaats om samen te werken en te spreken; een referentieadres
waar mensen zich kunnen uitdrukken;
De vereniging bouwt expertise op met betrekking tot haar doelstellingen en deelt deze via verschillende kanalen;
De vereniging verzorgt lezingen en opleidingen voor een publiek binnen o.a. culturele, academische en justitiële
veld.
 
Deze opsomming is niet exhaustief of limitatief. De vereniging is daarnaast bevoegd om in ondergeschikte orde
handelsdaden te stellen voor zover deze in overeenstemming zijn met het doel omschreven in het eerste lid en
voor zover de winst gebruikt wordt om dit doel te bereiken. Zij kan alle roerende en onroerende goederen die zij
voor het verwezenlijken van haar doel nodig heeft, bezitten of verkrijgen en er alle eigendomsrechten en andere
zakelijke rechten op uitoefenen. Zij kan daartoe alle nuttige rechtshandelingen en daden stellen, en onder meer
overeenkomsten sluiten, personeel aanwerven, contracten ondertekenen, verzekeringspolissen afsluiten,
goederen in huur nemen, dit alles zowel in binnen- als in buitenland. Zij kan subsidies verwerven, zowel van de
overheid als van private instellingen, aan sponsoring doen en vertegenwoordigers uitzenden in binnen- en
buitenland en zelf als vertegenwoordiger optreden.
Artikel 5 - Duur
De vereniging werd opgericht voor onbepaalde duur op 16 juli 2016.
 
Titel II. De leden
 
Artikel 6 - De Leden
De vereniging is samengesteld uit werkende leden en uit toegetreden leden. Het getal van de werkende &
toegetreden leden is niet beperkt. Het aantal van de werkende leden mag evenwel niet minder bedragen dan
drie.
Artikel 7 - Werkende leden
De werkende leden zijn
a. De ondergetekende oprichtende leden, zoals vermeld bovenaan dit document.
b.   de natuurlijke of rechtspersonen die op voorstel van ten minste twee werkende leden, als werkend lid worden
aanvaard bij besluit van de Raad van Bestuur. Tegen haar beslissing, die niet geargumenteerd moet worden, is
geen beroep mogelijk. De beslissing wordt ter kennis van de kandidaat gebracht. Degene die geweigerd wordt
kan pas na drie maanden een nieuwe aanvraag indienen.
 
De werkende leden verbinden zich ertoe in de mate van het mogelijke te helpen bij en deel te nemen aan de
activiteiten van de vereniging. De modaliteiten hiervoor worden bepaald in het huishoudelijk reglement van de
vereniging.
 
Artikel 8 - Toegetreden leden
Elke natuurlijke persoon, rechtspersoon of  organisatie die de doelstellingen van de VZW ondersteunt, kan bij de
VZW een schriftelijke aanvraag indienen om Toegetreden Lid te worden. De Raad van Bestuur beslist
discretionair en zonder verdere motivatie dat een kandidaat niet wordt aanvaard als Toegetreden Lid.
Toegetreden Leden hebben enkel de rechten en plichten die in deze statuten worden omschreven. Toegetreden
Leden hebben geen stemrecht.
Artikel 9 - Ontslag
De werkende en de toegetreden leden kunnen op ieder ogenblik uittreden uit de vereniging, mits schriftelijk
ontslag gericht aan de raad van bestuur.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

18
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Het werkend of toegetreden lid dat de door hem verschuldigde bijdrage niet heeft betaald, binnen de maand na
de herinnering die hem bij ter post aangetekende brief werd toegezonden, wordt geacht ontslag te nemen.
De uitsluiting van een werkend lid kan slechts door de algemene vergadering worden uitgesproken met een
meerderheid van twee derden van de aanwezige of vertegenwoordigde werkende leden. De uitsluiting van een
toegetreden lid kan uitgesproken worden door de raad van bestuur.
De raad van bestuur kan de leden die zich aan een zware overtreding van de statuten, het huishoudelijk
reglement of van de normen van eer en welvoeglijkheid schuldig hebben gemaakt, schorsen tot aan de beslissing
van de algemene vergadering.
Artikel 10 - Lidmaatschapsbijdrage
De werkende leden betalen een jaarlijkse bijdrage. Het bedrag hiervan wordt jaarlijks bepaald door de algemene
vergadering.
Artikel 11
Geen enkel Lid kan enige aanspraak laten gelden of uitoefenen op de activa van de VZW op grond van de
enkele hoedanigheid van Lid. Deze uitsluiting van rechten op de activa geldt  te allen tijde: tijdens het
lidmaatschap, bij beëindiging van het lidmaatschap om wat voor reden dan ook, bij ontbinding van de VZW, enz.
 
Artikel 12 - Huishoudelijk reglement
Het huishoudelijk reglement van de vereniging wordt door de raad van bestuur autonoom opgesteld en jaarlijks
herzien. Het reglement ligt voor de leden ter inzage op de zetel van de vereniging. Elk lid krijgt bij toetreding tot
de vereniging een kopie van het huishoudelijk reglement  ter kennis voorgelegd. Door lid te worden verklaart men
zich akkoord met het huishoudelijk reglement.
Titel III. De algemene vergadering
 
Artikel 13 - Samenstelling
De algemene vergadering is samengesteld uit alle werkende leden. Waarnemers kunnen de Algemene
Vergadering bijwonen en mogen zich, mits toestemming van de voorzitter, tot de Algemene Vergadering richten.  
Artikel 14 - Bevoegdheden
De algemene vergadering is het hoogste orgaan van de vereniging. Zij bezit de machten die haar zijn toegekend
door de wet en door de onderhavige statuten. De volgende exclusieve bevoegdheden kunnen uitsluitend door de
Algemene Vergadering uitgeoefend worden:  
1. de wijziging van de statuten;
2. de benoeming en de afzetting van de bestuurders;
3. de benoeming en de afzetting van de commissaris en het bepalen van diens bezoldiging;
4. de kwijting aan de bestuurders en de commissarissen;
5. de goedkeuring van de begroting en van de rekening;
6. de ontbinding van de vereniging;
7. de uitsluiting van een lid;
8. de omzetting van de vereniging in een vennootschap met een sociaal oogmerk;
9. de vaststelling van de jaarlijkse lidmaatschapsbijdrage.
Artikel 15 - Vergaderingen
De algemene vergadering moet minstens eenmaal per jaar worden bijeengeroepen door de raad van bestuur.
Op ieder ogenblik kan een buitengewone algemene vergadering van de vereniging worden bijeengeroepen door
een beslissing van de raad van bestuur of op vraag van minstens één vijfde van de werkende leden.
Artikel 16 - Bijeenroeping
De algemene vergadering wordt bijeengeroepen door de raad van bestuur, volgens modaliteiten bepaald door de
Wet V&S. De uitnodiging wordt minstens 10 dagen voorafgaand aan de datum van de Algemene Vergadering
naar alle Werkende Leden verstuurd per e-mail of per gewone post op het adres dat het Werkend Lid daartoe
laatst heeft opgegeven aan de raad van bestuur. De dag, het uur, de plaats van de vergadering en de agenda
worden vermeld in het oproepingsbericht.
Artikel 17 - Agenda
Aan de uitnodiging wordt een ontwerp van agenda toegevoegd, waarbij elk punt dat door minstens 2 bestuurders
wordt aangebracht of dat door minstens 1/5 van de Werkende Leden minstens 5 dagen voor de vergadering
aangebracht werd, op de agenda wordt geplaatst.
Artikel 18 - Quorum
Om op een geldige manier te beraadslagen moet minstens 1/3 van de Werkende Leden aanwezig of
vertegenwoordigd zijn. Werkende leden die niet op de vergadering aanwezig kunnen zijn, kunnen door andere
werkende leden worden vertegenwoordigd. Elk werkend Lid kan maximum 2 volmachten dragen.
De wijziging van de statuten vereist een beraadslaging in een vergadering dat voldoet aan een quorum van 2/3
van de Werkende Leden dat aanwezig of vertegenwoordigd is. Ingeval op de eerste vergadering minder dan 2/3
van de leden aanwezig of vertegenwoordigd zijn, kan een tweede vergadering worden bijeengeroepen die geldig
kan beraadslagen en besluiten alsook de wijzigingen aannemen met de meerderheden hierna bepaald, ongeacht
het aantal aanwezige of vertegenwoordigde leden. De tweede vergadering mag niet binnen 15 dagen volgend op
de eerste vergadering worden gehouden.  
Artikel 19 - Stemming
In de algemene vergadering hebben alle werkende leden een gelijk stemrecht.
De besluiten worden genomen bij eenvoudige meerderheid van stemmen van de aanwezige of
vertegenwoordigde werkende leden, behalve wanneer de V&S-wet of de statuten dit anders voorzien. Een
wijziging van de statuten kan alleen worden aangenomen met een meerderheid van twee derde van de stemmen

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

18
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

van de aanwezige of vertegenwoordigde werkende leden. Wanneer de statutenwijziging betrekking heeft op het
doel of de doeleinden waarvoor de vereniging is opgericht, vereist ze een meerderheid van 4/5 van de stemmen
van de aanwezige of vertegenwoordigde Werkende Leden.  
Bij staking van stemmen is het voorstel verworpen.
Artikel 20 - Voorzitterschap
De algemene vergadering wordt voorgezeten door de voorzitter van de raad van bestuur of bij ontstentenis door
de oudste van de aanwezige leden van de raad van bestuur.
Artikel 21 - Notulen
De besluiten van de algemene vergadering worden ingeschreven in het register van de notulen en worden
ondertekend door de voorzitter en een bestuurder. Er worden notulen opgesteld en bewaard in een
 notulenregister dat ter inzage zal zijn van de Werkende Leden die hun inzagerecht zullen uitoefenen
overeenkomstig de in artikel 9 van het K.B. van 26 juni 2003 vastgelegde modaliteiten.
Iedere wijziging van de statuten moet binnen de maand van haar dagtekening worden bekendgemaakt in de
Bijlagen bij het Belgisch Staatsblad. Dit geldt ook voor iedere benoeming, ontslag of afzetting van een
bestuurder.
Titel IV. Het bestuur
Artikel 22 - Samenstelling van de Raad van Bestuur
De vereniging wordt bestuurd door een Raad van Bestuur samengesteld uit minstens drie leden, gekozen onder
de werkende leden van de vereniging door de algemene vergadering voor een termijn van tien jaar. Het aantal
bestuurders moet altijd lager zijn dan het aantal personen dat lid is van de vereniging. De Raad van Bestuur kiest
onder haar leden een Voorzitter. Voor alle handelingen zijn de leden van Raad van Bestuur solidair
verantwoordelijk tegenover de algemene vergadering.
De algemene vergadering kan te allen tijde een einde stellen aan hun mandaat. De uittredende bestuurders zijn
herkiesbaar. Ieder lid van de Raad van Bestuur kan zelf ook ontslag nemen door schriftelijke kennisgeving aan
de Voorzitter van de Raad van Bestuur. Een bestuurder is verplicht na zijn ontslag zijn opdracht verder te
vervullen totdat redelijkerwijze in zijn vervanging kan worden voorzien.
De bestuurders oefenen in beginsel hun mandaat kosteloos uit. De kosten die zij maken in het kader van de
uitoefening van hun bestuursmandaat worden vergoed.
Artikel 23 - Voorlopige bestuurder
In geval van vacature tijdens een mandaat, wordt een voorlopige bestuurder door de Raad van Bestuur
benoemd. Hij voltooit het mandaat van de bestuurder die hij vervangt. De voorlopige bestuurder wordt op de
eerstvolgende Algemene Vergadering aangesteld tot bestuurder, of er wordt een andere bestuurder aangesteld.
Artikel 24 - Vergaderingen, beraadslaging en beslissing
De Raad van Bestuur wordt bijeengeroepen door de voorzitter. Ingeval de voorzitter verhinderd is, wordt zijn taak
waargenomen door de oudste der aanwezige bestuurders. Hij kan slechts besluiten indien een meerderheid van
de bestuurders aanwezig is.
De besluiten worden genomen bij gewone meerderheid van stemmen, behalve wanneer wettelijke of statutaire
bepalingen anders voorzien. Bestuurders kunnen zich niet onthouden van een stemming.
Er worden notulen opgesteld en ondertekend door de voorzitter en minstens één bestuurder en bewaard in een
notulenregister dat ter inzage zal zijn van de Werkende Leden die hun inzagerecht zullen uitoefenen
overeenkomstig de in artikel 9 van het K.B. van 26 juni 2003 vastgelegde modaliteiten.
In uitzonderlijke gevallen, wanneer de dringende noodzakelijkheid en het belang van de VZW zulks vereisen,
kunnen de besluiten van de Raad van Bestuur worden genomen bij eenparig schriftelijk akkoord van de
bestuurders. Daartoe is vereist dat er vooraf een unaniem akkoord is onder de bestuurders om tot schriftelijke
besluitvorming over te gaan. Schriftelijke besluitvorming veronderstelt in elk geval dat er een beraadslaging
plaatsvond per e-mail, video- of telefoonconferentie.
Wanneer ten aanzien van één van de leden van de raad van bestuur een belangenconflict zou rijzen, zal deze
verzaken aan deelname aan de beraadslaging en de stemming. Hij zal dit voorafgaandelijk melden aan de
overige leden van de vergadering die een ander persoon dan de betrokken bestuurder zullen aanstellen om hem
te vertegenwoordigen.
Artikel 25 - Intern bestuur – Beperkingen
De Raad van Bestuur is bevoegd om alle handelingen van intern bestuur te verrichten die nodig of dienstig zijn
tot verwezenlijking van het doel van de VZW, met uitzondering van die handelingen waarvoor volgens artikel 4
V&S-wet de Algemene Vergadering exclusief bevoegd is.  
Onverminderd de verplichtingen die voortvloeien uit collegiaal bestuur, met name overleg en toezicht, kunnen de
bestuurders de bestuurstaken onder elkaar verdelen. Zodanige verdeling van taken kan aan derden niet worden
tegengeworpen, zelfs niet nadat ze zijn openbaar gemaakt. Niet-naleving ervan brengt wel de interne
aansprakelijkheid van de betrokken bestuurder(s) in het gedrang.
De Raad van Bestuur kan een deel van zijn bestuursbevoegdheden delegeren aan één of meerdere derden niet-
bestuurders, zonder dat deze overdracht evenwel betrekking kan hebben op het algemeen beleid van de VZW of
de algemene bestuursbevoegdheid van de Raad van Bestuur.
Artikel 26 - Externe vertegenwoordigingsmacht
De Raad van Bestuur vertegenwoordigt als college de VZW in alle handelingen in en buiten rechte. Hij
vertegenwoordigt de vereniging door het optreden van de meerderheid van zijn leden.  
Onverminderd de algemene vertegenwoordigingsbevoegdheid van de Raad van Bestuur als college, wordt de
VZW in en buiten rechte eveneens algemeen vertegenwoordigd door één bestuurder, alleen handelend, voor
rechtshandelingen en transacties die de 5.000 EUR niet te boven gaan. Beperkingen aan de algemene
vertegenwoordigingsbevoegdheid kunnen niet worden tegengeworpen aan derden, zelfs niet nadat ze openbaar

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

18
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

zijn gemaakt. Niet-naleving ervan brengt wel de interne aansprakelijkheid van de betrokken vertegenwoordigers
in het gedrang.
De Raad van Bestuur of de bestuurders die de VZW vertegenwoordigen kunnen gevolmachtigden van de VZW
aanstellen. Alleen bijzondere en beperkte volmachten voor bepaalde of een reeks bepaalde rechtshandelingen
zijn geoorloofd. De gevolmachtigden verbinden de VZW binnen de perken van de hun verleende volmacht
waarvan de grenzen wel tegenwerpelijk zijn aan derden overeenkomstig wat geldt inzake lastgeving.
Artikel 27 - Bekendmaking
De benoeming van de leden van de Raad van Bestuur en van de personen gemachtigd om de VZW te
vertegenwoordigen en hun ambtsbeëindiging wordt openbaar gemaakt door neerlegging in het
verenigingsdossier ter griffie van de rechtbank van koophandel, en door bekendmaking in de Bijlagen bij het
Belgisch Staatsblad. Uit die stukken moet in ieder geval blijken of de personen die de VZW vertegenwoordigen,
de VZW ieder afzonderlijk, gezamenlijk, dan wel als college verbinden alsook de omvang van hun
bevoegdheden.
Artikel 28 - Aansprakelijkheid van de bestuurders
De bestuurders zijn niet persoonlijk verbonden door de verbintenissen van de VZW.  Tegenover de VZW en
tegenover derden is hun verantwoordelijkheid beperkt tot de vervulling van de hun gegeven opdracht
overeenkomstig het gemeen recht, het bepaalde in de wet en in de statuten. Ze zijn aansprakelijk voor de
tekortkomingen in hun bestuur.
Titel V. Dagelijks bestuur
Artikel 29 - Dagelijks bestuur
Het dagelijks bestuur van de VZW op intern vlak alsook de externe vertegenwoordiging wat betreft dat dagelijks
bestuur kan door Raad van Bestuur worden opgedragen aan één of meer personen.
Zowel wat het intern dagelijks bestuur als de externe vertegenwoordigingsmacht voor dat dagelijks bestuur
betreft, zal/zullen de dagelijkse bestuurder(s) collegiaal handelen.
Onverminderd de algemene vertegenwoordigingsbevoegdheid van de dagelijks bestuurder(s) als college, wordt
de VZW in en buiten rechte eveneens algemeen vertegenwoordigd door één dagelijks bestuurder, alleen
handelend, voor rechtshandelingen en transacties die de 10.000 EUR niet te boven gaan.
In afwijking van artikel 13bis V&S-wet, kunnen de personen belast met het dagelijks bestuur zonder toestemming
van de Raad van Bestuur noch beslissingen nemen, noch rechtshandelingen stellen die verband houden met de
vertegenwoordiging van de VZW in het kader van het dagelijks bestuur bij transacties die 25.000 EUR te boven
gaan. Deze bevoegdheidsbeperkingen kunnen niet worden tegengeworpen aan derden, zelfs niet nadat ze
openbaar zijn gemaakt. Niet-naleving ervan brengt wel de interne aansprakelijkheid van de betrokken
vertegenwoordigers in het gedrang.
Bij gebrek aan wettelijke omschrijving van wat het "dagelijks bestuur" omvat, worden tot daden van dagelijks
bestuur gerekend alle handelingen die dag aan dag moeten worden verricht om de normale gang van zaken van
de VZW te verzekeren en die, hetzij wegens hun minder belang, hetzij wegens de noodzakelijkheid een
onverwijlde beslissing te nemen, het optreden van de Raad van Bestuur niet vereisen of niet wenselijk maken.
 
Artikel 30 - bekendmaking
De benoeming van de personen belast met het dagelijks bestuur en hun ambtsbeëindiging wordt openbaar
gemaakt door neerlegging in het verenigingsdossier ter griffie van de rechtbank van koophandel, en door
bekendmaking in de Bijlagen bij het Belgisch Staatsblad.  Uit die stukken moet in ieder geval blijken of de
personen die de VZW vertegenwoordigen inzake dagelijks bestuur, de VZW ieder afzonderlijk, gezamenlijk, dan
wel als college verbinden alsook de omvang van hun bevoegdheden.
 
Artikel 31 -  Aansprakelijkheid  van de dagelijks bestuurder
De dagelijks bestuurder(s) zijn niet persoonlijk verbonden door de verbintenissen van de VZW.  Tegenover de
VZW en tegenover derden is hun verantwoordelijkheid beperkt tot de vervulling van de hun gegeven opdracht
overeenkomstig het gemeen recht, het bepaalde in de wet en in de statuten. Ze zijn aansprakelijk voor de
tekortkomingen in hun dagelijks bestuur.
 
Titel VI. Begroting, rekeningen en toezicht
 
Artikel 32 - Boekjaar & jaarrekeningen
Het boekjaar begint op 1 januari en eindigt op 31 december. De boekhouding wordt gevoerd overeenkomstig het
bepaalde in artikel 17 V&S-wet en de daarop toepasselijke uitvoeringsbesluiten.
De jaarrekening wordt neergelegd in het dossier gehouden op de griffie van de rechtbank van koophandel
overeenkomstig het bepaalde in artikel 26novies V&S-wet. Voor zover van toepassing wordt de jaarrekening
neergelegd bij de Nationale Bank overeenkomstig het bepaalde in artikel 17, §6 V&S-wet en de desbetreffende
uitvoeringsbesluiten.
De Raad van Bestuur legt de jaarrekening van het voorafgaande boekjaar alsook een voorstel van begroting ter
goedkeuring voor aan de jaarlijkse Gewone Algemene Vergadering.
Artikel 33 - Batig saldo
Het batig saldo vergroot het vermogen van de vereniging, en kan onder geen beding bij wijze van dividenden of
op een andere wijze aan de leden worden uitgekeerd.
 
Artikel 34 - Toezicht door een commisaris
Zolang de VZW voor het laatst afgesloten boekjaar de drempelbedragen vermeld in artikel 17, §5 V&S-wet niet

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

18
/0

8/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

overschrijdt, is de VZW niet verplicht een commissaris te benoemen. Zodra de VZW de drempelbedragen
overschrijdt, wordt de controle op de financiële toestand, op de jaarrekening en op de regelmatigheid van de
verrichtingen hierin weer te geven overeenkomstig het bepaalde in het K.B. van 19 december 2003, aan een
commissaris opgedragen, te benoemen door de algemene vergadering onder de leden van het Instituut der
Bedrijfsrevisoren overeenkomstig de wettelijke bepalingen terzake.
 
Artikel 35 - Financiering
De vereniging zal onder meer worden gefinancierd door subsidies, toelagen, giften, bijdragen, schenkingen,
legaten en andere  voorzieningen in laatste wilsbeschikkingen en testamenten, gegeven zowel om de algemene
doeleinden van de vereniging te ondersteunen als ter ondersteuning van een specifiek project. Daarnaast kan de
vereniging fondsen verwerven op elke andere wijze die niet in strijd is met de wet.  
Titel VII. Ontbinding – vereffening
Artikel 36 - Ontbinding
De Algemene Vergadering zal worden samengeroepen ter bespreking van voorstellen m.b.t. de ontbinding
voorgelegd door de Raad van Bestuur of door minimum 1/5 van alle leden. De samenroeping en agendering
vinden plaats overeenkomstig het bepaalde in Titel III. van deze statuten.
De beraadslaging en beslissing over de ontbinding respecteert het quorum en de meerderheid van een
doelwijziging zoals bepaald in Titel III. van deze statuten. Vanaf de beslissing tot ontbinding vermeldt de VZW
steeds dat zij "VZW in vereffening" is overeenkomstig artikel 23 V&S-wet.
 
Artikel 37 - Vereffenaars
Ingeval het voorstel tot ontbinding wordt goedgekeurd, benoemt de Algemene Vergadering t wee vereffenaars
waarvan zij de opdracht zal omschrijven.  
 
Artikel 38 - Bestemming van het vermogen
Ingeval van ontbinding en vereffening, beslist de Algemene Vergadering over de bestemming van het vermogen
van de VZW dat moet worden toegekend aan een andere vereniging zonder winstoogmerk met een gelijkaardig
of verwant doel, werkzaam in België.
 
Artikel 39 - Bekendmaking
Alle beslissingen betreffende  de ontbinding, de vereffeningsvoorwaarden, de benoeming en de
ambtsbeëindiging van de vereffenaars, de afsluiting van de vereffening en de bestemming van het actief worden
 neergelegd ter griffie en bekendgemaakt in de Bijlagen bij het Belgisch Staatsblad overeenkomstig het bepaalde
in artikel 23 en 26novies van de V&S-wet en de uitvoeringsbesluiten daaromtrent.
 
3. Overgangsbepalingen
 
De vereniging neemt alle verbintenissen die in haar naam en voor haar rekening zijn aangegaan vanaf 16 mei
2016 over.
 
Het eerste boekjaar van de vereniging zal lopen van 16 juli 2016 tot en met 31 december 2017.
 
Tot bestuurder van de vereniging wordt benoemd Tim BRUGGEMAN, voornoemd, die verklaart te aanvaarden.
Tot bestuurder van de vereniging wordt benoemd Peter SEYNAEVE, voornoemd, die verklaart te aanvaarden.
Tot bestuurder van de vereniging wordt benoemd Els VAN DAELE, voornoemd, die verklaart te aanvaarden.
Tot bestuurder van de vereniging wordt benoemd Liesa VAN DER AA, voornoemd, die verklaart te aanvaarden.
 
De Raad van Bestuur van de vereniging is aldus samengesteld.
 
Tim Bruggeman
Bestuurder
 
 
Tegelijk hiermee neergelegd: oprichtingsakte
  

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

18
/0

8/
20

16
 - 

An
ne

xe
s 

du
 M

on
ite

ur
 b

el
ge

 


