





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Fairplay Sports

(afgekort) : Fairplay Sports

Rechtsvorm : Vereniging zonder winstoogmerk

Zetel : Korte Streekt 6

9860

België

Onderwerp akte : Oprichting

Oosterzele (Scheldewindeke)

Statuten VZW Fairplay Sports
 
TITEL I - Naam, Zetel, Doel, Duur
§1. De Vereniging Zonder Winstoogmerk (VZW) draagt de naam “Fairplay Sports”.
§2. De zetel is gevestigd te 9860 Scheldewindeke, Korte Streekt 6 in het arrondissement Oost-Vlaanderen.
§3. De VZW heeft tot doel het bevorderen en organiseren van sportbeoefening, en dit met aandacht voor fairplay.
De VZW mag alle daden stellen die rechtstreeks of onrechtstreeks dit doel kunnen dienen. Zij kan in die zin ook,
doch slechts op bijkomstige wijze, handelsdaden stellen, voor zover de opbrengst besteed wordt aan het
verenigingsdoel.
§4. De VZW is opgericht voor onbepaalde duur en kan steeds ontbonden worden.
 
TITEL II - Leden
§5. Effectieve leden nemen deel aan de Algemene Vergadering (AV) en hebben daar stemrecht. Het aantal
effectieve leden is onbeperkt maar dient ten minste 3 te bedragen. Er is geen ledenbijdrage.
§6. De oprichters zijn de eerste effectieve leden. Verder kunnen als effectief lid toetreden, iedere natuurlijke- of
rechtspersoon die door de AV wordt aanvaard als minstens twee derde van de effectieve leden aanwezig is, en
mits een meerderheid van twee derde van de stemmen.
§7. Een effectief lid kan steeds ontslag nemen mits bericht aan de voorzitter.
§8. Een effectief lid kan worden ontslagen door de AV als minstens twee derde van de effectieve leden aanwezig
is, en mits een meerderheid van twee derde van de stemmen.
§9. Toegetreden leden kunnen genieten van de activiteiten van de VZW. Hun rechten en verplichtingen worden
beschreven in het huishoudelijk reglement.
§10. Om als lid toe te treden dient een aanvraag verstuurd te worden aan de Raad van Bestuur (RvB). Deze
beslist over de toetreding en communiceert hierover met de aanvrager.
§11. Een toegetreden lid kan ontslag nemen mits bericht aan de RvB.
§12. Een toegetreden lid wordt als ontslaggevend beschouwd als het zijn verschuldigde bedragen niet betaalt of
handelt tegen het huishoudelijk reglement.
§13. Geen enkel lid heeft recht op enig deel van het maatschappelijk bezit van de VZW. Zij kunnen geen
teruggave van gestorte bijdragen of prestaties vorderen.
 
TITEL III - Algemene Vergadering
§14. De AV bestaat uit alle effectieve leden. Men kan zich door een ander lid laten vertegenwoordigen mits een
volmacht waarin de agenda vermeld wordt. Elk lid kan slechts één ander lid vertegenwoordigen.
De bevoegdheden van de AV zijn:
- wijzigen van de statuten;
- aanvaarden van nieuwe effectieve leden;

 *16302194*
Neergelegd
26-01-2016

0647518451

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

- benoemen en afzetten van bestuurders;
- benoemen en afzetten van eventuele commissarissen en het bepalen van hun eventuele bezoldiging;
- kwijting aan bestuurders en eventuele commissarissen;
- vrijwillig ontbinden van de VZW;
- uitsluiten van een effectief lid;
- omzetting van de VZW in een vennootschap met een sociaal oogmerk;
- goedkeuren van begroting en rekeningen;
- alle gevallen waarin de statuten dat vereisen.
§15. De AV wordt minstens jaarlijks gehouden, uiterlijk op 31 december. De voorzitter van de RvB bepaalt datum
en plaats, en roept via email minstens 8 dagen tevoren de effectieve leden op met vermelding van de agenda. De
voorzitter van de RvB bepaalt de agenda, en neemt ook alle onderwerpen op die door effectieve leden voor de
oproeping gevraagd werden.
§16. De AV wordt voorgezeten door de voorzitter van de RvB of, bij diens afwezigheid, door de bestuurder die
de oudste is in leeftijd.
§17. Elk effectief lid beschikt over één stem. Beslissingen worden genomen bij gewone meerderheid van de
aanwezige en vertegenwoordigde stemmen op voorwaarde dat minstens twee derde der effectieve leden
aanwezig of vertegenwoordigd zijn. Indien deze laatste voorwaarde niet is vervuld zal een nieuwe AV worden
samengeroepen en beslissen met gewone meerderheid, wat ook het aantal aanwezige of vertegenwoordigde
effectieve leden is. Bij gelijkheid van stemmen is de stem van de voorzitter doorslaggevend. De AV kan ook
beslissen over punten die niet op de agenda vermeld stonden als alle effectieve leden aanwezig zijn.
§18. De beslissingen worden genoteerd in een verslag dat wordt ondertekend door de voorzitter. Een kopij wordt
via email verzonden aan de effectieve leden, en wordt ook bewaard op de zetel.
 
TITEL IV - Raad van Bestuur
§19. De VZW wordt bestuurd door een RvB. De RvB verricht alle handelingen die niet aan de AV voorbehouden
zijn. Hij leidt de VZW en vertegenwoordigt haar in alle gerechtelijke en buitengerechtelijke handelingen. Meer in
het bijzonder het kopen en verkopen, het lenen en uitlenen, het hypothekeren en opheffen van hypotheken, alle
bankverrichtingen, het aangaan van minnelijke schikkingen en het afsluiten van akkoorden op alle gebied.
§20. De bestuurders worden voor onbepaalde duur benoemd door de AV. Het mandaat kan eindigen door
afzetting door de AV, door vrijwillig ontslag, door overlijden of bij wettelijke onbekwaamheid.
De afzetting wordt ter kennis gebracht van de betrokkene. Een bestuurder die vrijwillig ontslag neemt, moet dit
bekendmaken aan de RvB.
Een beëindiging gaat onmiddellijk in, tenzij het aantal bestuurders beneden 3 zou dalen. Dan blijven de
bestuurders in functie tot ze vervangen zijn, en moet de RvB binnen de 2 maanden de AV bijeenroepen die in de
vervanging dient te voorzien.
Elke wijziging in de samenstelling van de RvB wordt binnen de 30 dagen bekendgemaakt in het Belgisch
Staatsblad.
§21. De RvB wordt via email minstens 8 dagen op voorhand opgeroepen door de voorzitter telkens de belangen
van de VZW dit vereisen, alsook op aanvraag van 3 bestuurders. De oproeping bevat steeds de agenda.
De vergadering wordt voorgezeten door de voorzitter of, bij diens afwezigheid, door de bestuurder die de oudste
is in leeftijd. Elke bestuurder beschikt over 1 stem en kan mits vermelding in een bericht aan alle bestuurders
(met tevens vermelding van de agenda) volmacht geven aan een andere bestuurder om hem/haar te
vertegenwoordigen. Iedere bestuurder kan maar 1 bestuurder vertegenwoordigen.
Beslissingen worden bij gewone meerderheid genomen. Bij gelijkheid van de stemmen is de stem van de
voorzitter of zijn plaatsvervanger doorslaggevend. De Raad kan slechts geldig beslissen indien een meerderheid
der bestuurders aanwezig is. Zoniet kan een nieuwe raad worden bijeengeroepen met dezelfde agenda, die
geldig kan beslissen indien ten minste 2 bestuurders aanwezig of vertegenwoordigd zijn.
Van elke vergadering worden notulen opgemaakt, die ondertekend worden door de voorzitter en ingeschreven in
een register.
Wanneer het belang van de VZW dit vereist kan de RvB ook beslissingen nemen bij akkoord via email.
§22. De bevoegdheden worden verdeeld binnen de RvB. De RvB kan uit zijn bestuurders een voorzitter en elke
functie die noodzakelijk is, kiezen. Het dagelijks bestuur alsook de externe vertegenwoordiging kan door de RvB
via volmacht worden opgedragen aan één of meerdere natuurlijke personen en/of rechtspersonen, die al dan niet
lid zijn van de VZW. Dit betreft alle handelingen die dag aan dag worden verricht om de normale gang van zaken
te verzekeren en die, wegens minder belang of wegens dringendheid het optreden van de RvB niet wenselijk
maken. De bevoegdheid en de duur van het mandaat wordt afgebakend door de RvB. Het mandaat kan steeds
met onmiddellijke ingang door de RvB worden ingetrokken.
§23. De bestuurders zijn niet persoonlijk verbonden voor de verbintenissen van de VZW.
§24. De publicatie in het Belgisch Staatsblad, de contracten met derden (afgesloten bij authentieke of
onderhandse akte), de aansluitingen bij andere verenigingen, aankoop van onroerende goederen en aangaan
van leningen, dienen ondertekend door twee bestuurders, waaronder de voorzitter. Alle andere documenten
betreffende de lopende zaken, inclusief beschikkingen over de kas en de post- of bankrekeningen, worden geldig
getekend door de voorzitter of een volmachtdrager.
 
TITEL V - Rekeningen en Begrotingen
§25. Het boekjaar van de VZW loopt steeds van 1 januari tot 31 december.
§26. Op het einde van ieder boekjaar wordt door de RvB de jaarrekening afgesloten en de begroting voor het
volgende jaar opgemaakt. Ze worden ter goedkeuring voorgelegd aan de AV die zich uit over de kwijting aan de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

1/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

bestuurders.
De financiële verrichtingen van de VZW zullen van dag tot dag worden ingeschreven, ontvangsten en uitgaven
afzonderlijk. De facturen en andere bewijsstukken zullen bewaard worden gedurende drie jaar, te rekenen van de
dag der goedkeuring der rekeningen door de AV.
§27. De RvB zorgt dat de boekhoudkundige stukken binnen de 30 dagen na goedkeuring worden neergelegd op
de griffie van de rechtbank van koophandel, of indien de wet dit vereist bij de Nationale Bank van België.
 
TITEL VI - Ontbinding en Vereffening
§28. Behoudens gerechtelijke ontbinding en ontbinding van rechtswege, kan slechts de AV tot ontbinding
besluiten, op de wijze zoals bepaald in de wet. In dat geval duidt de AV de bestemming van het patrimonium
aan. De activa, na aanzuivering van de schulden, moeten worden overgedragen aan één of meerdere VZW’s met
gelijkaardig doel.
 
TITEL VII - Bijzondere Bepalingen
§29. Alle leden kunnen op de zetel raadplegen: ledenregister, notulen en beslissingen van de AV en RvB,
boekhoudkundige stukken.
§30. Voor alles wat niet geregeld is in deze statuten is de VZW-wet van toepassing.
 
 
Raad van Bestuur VZW Fairplay Sports
Verbert Kris Louis Maria Louisa (Korte Streekt 6, 9860 Scheldewindeke), Bestuurder (voorzitter)
Luickx Patrick Jérome Paul (Koperslagerij 26, 3010 Kessel-lo), Bestuurder
D'Hoker Joke Maria Albert (Korte Streekt 6, 9860 Scheldewindeke), Bestuurder
 
Dagelijks Bestuur VZW Fairplay Sports
Verbert Kris Louis Maria Louisa (Korte Streekt 6, 9860 Scheldewindeke)

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

1/
20

16
 - 

An
ne

xe
s 

du
 M

on
ite

ur
 b

el
ge

 


