





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Bar Wood

(afgekort) :

Rechtsvorm : Vereniging zonder winstoogmerk

Zetel : Lierbaan 187A

2580

België

Onderwerp akte : Oprichting

Putte

Bar Wood
Vereniging zonder winstoogmerk
Lierbaan 187A
2580 PUTTE
 
OPRICHTING
De ondergetekenden:
 
Fréderic Docx, woonachtig te Lierbaan 187A, 2580 Putte, geboren te Bonheiden per 17/06/1993,
Jens Vranckx, woonachtig te Ravennestenlaan 18, 2820 Bonheiden, geboren te Mechelen per 15/04/1992
Fabrice De Haes, woonachtig te Heiken 21, 2860 Onze-lieve-vrouw-Waver, geboren te Mechelen per 07/09/1993
 
zijn overeengekomen op 25 april 2016, om in overeenstemming met de Wet van 27 juni 1921 betreffende de
verenigingen zonder winstoogmerk, de internationale verenigingen zonder winstoogmerk en de stichtingen, de
vereniging zonder winst oogmerk op te richten waarvan de statuten als volgt luiden:
 
STATUTEN
Naam, zetel, doel, duur
Art. 1. De vereniging draagt de naam "Bar Wood"
Art. 2. De zetel van de vereniging is gevestigd in Vlaanderen, heden is hij gevestigd te Lierbaan 187A, 2580
Putte , in het gerechtelijk arrondissement Antwerpen.
Art. 3. De vereniging heeft tot doel:
 Het organiseren van allerlei culturele evenementen of manifestaties onafgezien van de leeftijd nationaliteit,
politieke of religieuze ingesteldheid van de deelnemende personen. Hierbij is het belangrijk om de sociale
samenhang in de maatschappij te verbeteren.
 Het is ook mogelijk dat er evenementen van derden worden gehost, zolang ze in hetzelfde kader als het
hoofddoel van de vereniging passen, of als de hiermee verdiende fondsen dienen om het hoofddoel van de
vereniging te bereiken.
 Alle bijkomende activiteiten in de breedste zin van het woord die mogelijk zijn om het doel te bereiken, mogen
deel uitmaken van de activiteit van de vereniging.
Zij is bevoegd om in ondergeschikte orde handelsdaden te stellen voorzover deze in overeenstemming zijn met
het doel omschreven in het eerste lid en voorzover de winst gebruikt wordt om dit doel te bereiken. Zij kan alle
roerende en onroerende goederen die zij voor het verwezenlijken van haar doel nodig heeft, bezitten of verkrijgen
en er alle eigendomsrechten en andere zakelijke rechten op uitoefenen. Zij kan daartoe alle nuttige
rechtshandelingen en daden stellen, en onder meer overeenkomsten sluiten, personeel aanwerven, contracten
ondertekenen, verzekeringspolissen afsluiten, goederen in huur nemen, dit alles zowel in binnen- als in

 *16309899*
Neergelegd
02-05-2016

0653733874

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

buitenland. Zij kan subsidies verwerven, zowel
van de overheid als van private instellingen, aan sponsoring doen en vertegenwoordigers uitzenden in binnen- en
buitenland en zelf als vertegenwoordiger optreden.
Art. 4. De vereniging wordt opgericht voor onbepaalde tijd.
Art. 5. De vereniging zal minstens drie werkende leden tellen.
De vereniging telt uitsluitend werkende leden. Voor de projecten wordt er beroep gedaan op vrijwillige inzet, tenzij
anders beslist door het bestuur. De oprichters zijn de eerste werkende leden van de vereniging. Als lid kan tot de
vereniging toetreden elke natuurlijke persoon of rechtspersoon, evenals openbare besturen, die door de raad van
bestuur als zodanig worden toegelaten. Wie lid wil worden, dient zijn verzoek om toelating schriftelijk te richten
aan de raad van bestuur. Dit schriftelijke verzoek kan gebeuren per brief of per e-mail. De raad van bestuur
beslist vrij over elk verzoek tot toetreding. De raad van bestuur kan op door hen te bepalen voorwaarden niet-
werkende leden tot de vereniging toe te laten.
Art. 6. De werkende leden hebben geen jaarlijkse bijdrage te leveren.
Art. 7. Elk lid kan te allen tijde, mits hij er één maand vooraf kennis van geeft, uit de vereniging treden, doch niet
alvorens hij eventueel opeisbaar geworden bedragen heeft betaald. Het ontslag dient schriftelijk aan de raad van
bestuur ter kennis te worden gebracht. Dit schriftelijke verzoek kan gebeuren per brief of per e-mail. Het lid dat
weigert de openstaande bedragen te betalen, wordt geacht ontslag te nemen. Tot uitsluiting van een lid kan
alleen door een algemene vergadering worden besloten, met tweederde meerderheid der aanwezige en
vertegenwoordigde stemmen en nadat het lid is gehoord, althans opgeroepen. Het lidmaatschap eindigt van
rechtswege ingeval het lid overlijdt, failliet,
onbekwaam of in staat van verlengde minderjarigheid wordt verklaard, of onder voorlopig bewind wordt gesteld.
Art. 8. De algemene vergadering is samengesteld uit al de werkende leden en is bevoegd voor hetgeen bepaald
in de wet van 27 juni 1921. Ieder werkend lid kan schriftelijk volmacht geven aan een ander werkend lid, die het
daarbijbehorend stemrecht mag uitoefenen, zonder dat evenwel een lid houder mag zijn van meer dan één
volmacht.
Art. 9. De algemene vergadering moet ten minste eenmaal per jaar worden bijeengeroepen. Behoudens hetgeen
hierna wordt bepaald zijn de wijze van oproeping en de werking van de algemene vergadering geregeld volgens
de artikelen 5 tot 8, 12, 20 en volgende van de wet van 27 juni 1921. Alle werkende leden moeten schriftelijk
worden opgeroepen ten minste acht dagen vóór de vergadering. Deze schriftelijke oproeping gebeurt per brief of
per e-mail, met vermelding van de agenda.
Art. 10. De vergadering wordt voorgezeten door de voorzitter van de raad van bestuur of, bij diens afwezigheid,
door de secretaris, of, bij diens afwezigheid, door de oudste van de aanwezige bestuurders. De voorzitter wijst
een secretaris aan ingeval de secretaris van de raad van bestuur afwezig is. De agenda wordt vastgesteld door
de raad van bestuur. Onderwerpen die niet op de agenda staan, kunnen mede in behandeling worden genomen
op voorstel zowel van de voorzitter als van de gedelegeerd bestuurder.
Art. 11. De besluiten worden genomen bij gewone meerderheid van de aanwezige en vertegenwoordigde
stemmen, ongeacht het aantal aanwezigen. Bij staking van stemmen beslist de stem van de voorzitter van de
vergadering.
Art. 12. De notulen van de algemene vergadering worden opgenomen in een ter zetel van de vereniging
gehouden bijzonder register en ondertekend door de voorzitter van de vergadering, de secretaris en de leden die
het wensen. Afschriften en uittreksels van de notulen en het register worden door de voorzitter en door de
secretaris van de raad van bestuur ondertekend. De besluiten van de algemene vergadering worden de leden en
belanghebbende niet-leden mondeling of bij gewone brief ter kennis gebracht, dit alles onverminderd de door de
wet voorgeschreven bekendmakingen.
Art. 13. De vereniging wordt bestuurd door een raad van minimum drie bestuurders, die lid zijn van de vereniging.
Zij worden benoemd door de algemene vergadering. De bestuurders worden benoemd voor drie jaar. Hun
opdracht eindigt van rechtswege door het verstrijken va
n hun mandaat en eveneens door overlijden, ontslag, aftreden of afzetting en verlies van het lidmaatschap.
Iedere bestuurder kan vrijwillig ontslag nemen door schriftelijke kennisgeving aan de raad van bestuur.
Iedere bestuurder kan ook te allen tijde door de algemene vergadering ontslagen worden. Elke bestuurder die
benoemd is om een tussentijds opengevallen mandaat waar te nemen, blijft slechts bestuurder tot dat mandaat
verstreken is. Bestuurders wier mandaat van beperkte duur is, moeten voor het verstrijken ervan het initiatief
nemen om de algemene vergadering te laten bijeenroepen om nieuwe bestuurders te benoemen. Indien zij in
gebreke blijven, zijn zij ertoe gehouden hun opdracht verder te vervullen tot in hun vervanging is voorzien,
onverminderd hun aansprakelijkheid voor de schade die door hun verzuim mocht zijn veroorzaakt. De raad van
bestuur kiest uit zijn leden een voorzitter, een secretaris en een penningmeester. De voorzitter en de secretaris
zijn automatisch voorzitter en secretaris van
de algemene vergaderingen.
Art. 14. De raad van bestuur leidt de zaken van de vereniging en vertegenwoordigt deze in en buiten rechte. Zij is
bevoegd voor alle aangelegenheden met uitzondering van deze die door de wet of de statuten uitdrukkelijk aan
de algemene vergadering zijn voorbehouden. De raad kan zelf daden van beschikking stellen met inbegrip van,
onder meer, het vervreemden van roerende en onroerende goederen, het hypothekeren, het lenen en uitlenen,
alle handels- en bankverrichtingen, het lichten van hypotheken,... De raad kan zijn bevoegdheid of een gedeelte
ervan op zijn verantwoordelijkheid overdragen aan één van de bestuurders. Door de bestuurders wordt geen
persoonlijke verplichting aangegaan betreffende de verbintenissen van de vereniging. Hun aansprakelijkheid is
beperkt tot het vervullen van de hun gegeven opdracht en tot de tekortkomingen in hun bestuur.
Art. 15. De raad benoemt een gedelegeerd bestuurder, die zijn mandaat kan overdragen aan een andere
bestuurder, en die met het dagelijks bestuur wordt belast. Deze verzorgt de lopende zaken en de dagelijkse

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

5/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

briefwisseling en tekent namens de vereniging alle kwitanties en ontvangstbewijzen ten aanzien van vervoer,
post, bank, spaarkas en alle andere dergelijke ondernemingen of diensten. Voor dergelijke zaken van dagelijks
bestuur volstaat de handtekening van de gedelegeerd bestuurder. Voor rechtshandelingen die buiten het
dagelijks bestuur en de bijzondere opdrachten vallen, is de vereniging slechts verbonden door de
handtekeningen van twee bestuurders samen, waaronder de gedelegeerd bestuurder. De opdracht van de
gedelegeerd bestuurder eindigt door overlijden, ontslag, aftreden of afzetting en verlies van lidmaatschap. De
gedelegeerd bestuurder kan vrijwillig ontslag nemen door schriftelijke kennisgeving aan de raad van bestuur en
kan eveneens te allen tijde door de raad van bestuur ontslagen worden.
Art. 16. De raad van bestuur wordt bijeengeroepen door  de voorzitter of door twee bestuurders per brief of per e-
mail, met vermelding van de agenda. De vergaderingen worden voorgezeten door de voorzitter en, bij diens
ontstentenis, belet of afwezigheid, door de secretaris, en bij diens ontstentenis, belet of afwezigheid, door de
oudste van de aanwezige bestuurders. De beslissingen worden bij gewone meerderheid van stemmen genomen;
ten minste de meerderheid van de bestuurders moet aanwezig zijn of geldig vertegenwoordigd. Bij staking van
stemmen beslist de stem van de voorzitter of de stem van diegene die hem vervangt. Iedere bestuurder kan
schriftelijk volmacht geven aan een andere bestuurder, die het daarbijbehorend stemrecht mag uitoefenen,
zonder dat evenwel een bestuurder houder mag zijn van meer dan 1 volmacht. De notulen worden gehouden in
een daartoe bestemd register; zij worden ondertekend door de voorzitter en de secretaris van de desbetreffende
vergadering. Uittreksels en afschriften van de notulen en het register worden ondertekend door de voorzitter en
de secretaris van de raad van bestuur ondertekend.
Art. 17. Het boekjaar van de vereniging loopt van 1 januari tot 31 december. Bij het einde van elk boekjaar sluit
de raad van bestuur de rekeningen van het afgelopen jaar en maakt de begroting voor het volgend jaar op; deze
worden aan de jaarvergadering ter goedkeuring voorgelegd. Het batig saldo vergroot het vermogen van de
vereniging en kan niet als dividend of anderszins aan de leden worden uitgekeerd.
Art. 18. In geval van vrijwillige ontbinding benoemt de algemene vergadering, of bij gebreke daarvan de
rechtbank, één of meer vereffenaars. Zij bepaalt hun bevoegdheid, alsmede de wijze van vereffening.
Art. 19. In geval van ontbinding worden de activa, na aanzuivering van de schulden, overgedragen aan de
vereniging, stichting of inrichting, die een gelijkaardig doel als deze vereniging nastreeft; zijn er verscheidene
zodanige verenigingen, dan maakt de algemene vergadering een keuze of verdeelt zij de activa naar
goedvinden; zijn er geen, dan worden de goederen overgedragen aan de vereniging, stichting of inrichting,
waarvan het doel het hierboven omschreven doel het meest nabij komt.
Art. 20. Voor alles waarin hier niet uitdrukkelijk is voorzien, blijven de wet van 27 juni 1921 en de gebruiken
inzake de verenigingen van toepassing.
OVERGANGSBEPALINGEN
Het eerste boekjaar loopt vanaf de datum van oprichting, zijnde 25 april 2016 tot 31 december 2016.
Aldus goedgekeurd door de Buitengewone Algemene Vergadering te Putte op 25 april 2016, in twee exemplaren
waarvan er één bewaard wordt op de maatschappelijke zetel van de vereniging en waarvan het andere wordt
neergelegd op de Griffie van de Rechtbank van Koophandel te Antwerpen.
Getekend:
 
Fréderic Docx, woonachtig te Lierbaan 187A, 2580 Putte als hoedanigheid van voorzitter
 
Jens Vrankx, woonachtig te Ravennestenlaan 18, 2820 Bonheiden als hoedanigheid van secretaris
 
Fabrice De Haes, woonachtig te Heiken 21, 2860 Onze-lieve-vrouw-Wave als hoedanigheid van penningmeester

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

06
/0

5/
20

16
 - 

An
ne

xe
s 

du
 M

on
ite

ur
 b

el
ge

 


