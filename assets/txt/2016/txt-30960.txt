





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Toneelkring Hulsen

(afgekort) :

Rechtsvorm : Vereniging zonder winstoogmerk

Zetel : Heidehuizen 6

2491

België

Onderwerp akte : Oprichting

Balen (Olmen)

TONEELKRING HULSEN
Vereniging Zonder Winstoogmerk
Heidehuizen 6, 2491
Olmen
 
OPRICHTING
De ondergetekenden:
1°         de heer Jan van der Zanden, adres Heidehuizen 6, 2491 Balen
2°         mevrouw Patricia van Ruth, adres Heidehuizen 6, 2491 Balen
3°         de heer Tom Willems, adres St. Hubertuslaan 13 bus 1, 2490 Balen
 
Is overeengekomen wat volgt, onder elkaar en voor allen hier aanwezig of vertegenwoordigd en voor allen die
later nog effectief lid worden, een vereniging wordt opgericht als een entiteit met rechtspersoonlijkheid, meer in
het bijzonder als een vereniging zonder winstoogmerk (afgekort vzw) op grond van de Wet van 27 juni 1921
betreffende de verenigingen zonder winstoogmerk en de stichtingen, gepubliceerd in het Belgisch Staatblad van
1 juli 1921 zoals gewijzigd door de Wet van 2 mei 2002 en latere wijzigingen.
Statuten
Naam, zetel, doel, duur
Artikel 1. De vereniging draagt de naam: Toneelkring Hulsen
Al de akten, facturen, aankondigingen, uitgaven en andere stukken uitgaande van de vereniging moeten haar
naam vermelden, onmiddellijk voorafgegaan of gevold door de woorden “vereniging zonder winstoogmerk” of
door de afkorting “vzw”.
Artikel 2. De zetel van de vereniging is gevestigd te: Heidehuizen 6, 2491 Balen
De vereniging ressorteert aldus onder het gerechtelijk arrondissement van Turnhout
Artikel 3. De vereniging heeft tot doel, in het raam van het georganiseerde amateurtoneel in Vlaanderen en van
de sociaal-culturele sector, de theaterkunst te beoefenen en aldus bij te dragen tot de algemene cultuurspreiding.
Zij kan alle initiatieven nemen of steunen en activiteiten organiseren of mede organiseren die tot verwezenlijking
van die doelstellingen bijdragen of kunnen bijdragen.
Artikel 4. De vereniging wordt opgericht voor onbepaalde tijd.
 
Leden
Artikel 5. De vereniging zal minstens drie leden tellen, de oprichters zijn de eerste Werkende leden.
De vereniging kan leden en toegetreden leden tellen. Waarbij de term “lid”, zoals in de Wet van 27 juni 1921,
gewijzigd door de Wet van 2 mei 2002 en latere wijzigingen, betrekking heeft op zogenaamde “werkende leden”.
De oprichters zijn de eerste leden van de vereniging.
De “toegetreden leden” bezitten uitsluitend de rechten en plichten die hen uitdrukkelijk door de statuten of het

 *16305125*
Neergelegd
02-03-2016

0649573564

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

04
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

eventueel op te stellen huishoudelijk regelement worden toegekend. Zij hebben geen stemrecht in de algemene
vergadering.
Als lid of toegetreden lid kan kosteloos tot de vereniging toetreden elke natuurlijke persoon of rechtspersoon, die
door het bestuur als zodanig worden toegelaten.
Wie lid wil worden, dient zijn verzoek om toelating schriftelijk te richten aan het bestuur. Dit schriftelijk verzoek
kan gebeuren per brief of per e-mail.
Het bestuur beslist vrij over elk verzoek tot toetreding.
Het bestuur kan op door hem te bepalen voorwaarden “toegetreden leden” tot de vereniging toelaten.
Artikel 6. Voor het toetreden tot de vereniging wordt geen lidgeld gevraagd.
Artikel 7. Het lidmaatschap is van onbepaalde duur.
Elk lid of “toegetreden lid” kan ten allen tijden, mits hij er één maand vooraf kennis van geeft, uit de vereniging
treden. Het ontslag dient schriftelijk aan het bestuur ter kennis te worden gebracht. Dit schriftelijke verzoek kan
gebeuren per brief of per e-mail.
Tot uitsluiting van een lid of “toegetreden lid” kan alleen door een algemene vergadering worden besloten, met
tweederde meerderheid der aanwezige en vertegenwoordigde stemmen en nadat het lid of “toegetreden lid” is
gehoord, althans opgeroepen.
Het lidmaatschap eindigt van rechtswege ingeval het lid of “toegetreden lid” overlijdt, failliet, onbekwaam of onder
voorlopig bewind wordt gesteld.
 
Algemene vergadering
Artikel 8. De algemene vergadering is samengesteld uit al de leden en is bevoegd voor hetgeen bepaald in de
Wet van 27 juni 1921, gewijzigd door de Wet van 2 mei 2002 en latere wetswijzigingen, onder andere, maar niet
beperkt tot:
 
het wijzigen van de statuten;
het benoemen en afzetten van de bestuurders;
het kwijten aan de bestuurders;
het goedkeuren van de begroting en van de rekening;
het ontbinden van de vereniging;
het uitsluiten van een lid;
alle bevoegdheden die door voorliggende statuten worden toegekend.
Ieder lid kan schriftelijk volmacht geven aan een ander lid, die het correleerde stemrecht mag uitoefenen, zonder
dat evenwel een lid houder mag zijn van meer dan één volmacht.
Artikel 9. De algemene vergadering moet ten minste eenmaal per jaar worden bijeengeroepen. Behoudens
hetgeen hierna wordt bepaald zijn de wijze van oproeping en de werking van de algemene vergadering geregeld
volgens de artikelen 5 tot 8, 12, 20 en volgende van de Wet van 27 juni 1921, gewijzigd door de Wet van 2 mei
2002 en latere wetswijzigingen.
Het bijeenroepen van de algemene vergadering gebeurt steeds op initiatief van het bestuur. Alle leden moeten
schriftelijk worden opgeroepen ten minste acht dagen vóór de vergadering.
Deze schriftelijke oproeping gebeurt per brief of per e-mail, met vermelding van de agenda.
Artikel 10. De vergadering wordt voorgezeten door de voorzitter van het bestuur of, bij diens afwezigheid, door
de secretaris, of, bij diens afwezigheid, door de oudste van de aanwezige bestuurders.
De voorzitter wijst een secretaris aan in geval de secretaris van het bestuur afwezig is.
De agenda wordt vastgesteld door het bestuur.
Onderwerpen die niet op de agenda staan, kunnen mede in behandeling worden genomen bij unanieme
goedkeuring door de aanwezige leden op een algemene vergadering.
Artikel 11. De besluiten worden genomen bij gewone meerderheid van de aanwezige en vertegenwoordigde
stemmen, ongeacht het aantal aanwezigen. Bij staking van stemmen beslist de stem van de voorzitter van de
vergadering.
Artikel 12. De notulen van de algemene vergadering worden opgenomen in een ter zetel van de vereniging
gehouden bijzonder register en ondertekend door de voorzitter van de vergadering, de secretaris en de leden die
het wensen. Afschriften en uittreksels van de notulen en het register worden door de voorzitter en door de
secretaris van het bestuur ondertekend.
De besluiten van de algemene vergadering worden de leden en belanghebbende derden mondeling of bij
gewone brief of per e-mail ter kennis gebracht, dit alles onverminderd de door de wet voorgeschreven
bekendmakingen.
 
 
 
Bestuur
Artikel 13. De vereniging wordt bestuurd door een minimum van drie bestuurders, die lid zijn van de vereniging.
Zij worden benoemd door de algemene vergadering. De bestuurders worden benoemd voor onbepaalde duur.
Hun opdracht eindigt van rechtswege door het overlijden, ontslag, aftreden of afzetting en verlies van
lidmaatschap.
Iedere bestuurder kan vrijwillig ontslag nemen door schriftelijke kennisgeving aan de overige leden van het
bestuur.
Iedere bestuurder kan ook te allen tijde door de algemene vergadering ontslagen worden.
Elke bestuurder die benoemd is om een tussentijds opengevallen mandaat waar te nemen, blijft slechts

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

04
/0

3/
20

16
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

bestuurder tot dat mandaat verstreken is. Bestuurders wier mandaat van beperkte duur is, moeten voor het
verstrijken ervan het initiatief nemen om de algemene vergadering te laten bijeenroepen om nieuwe bestuurders
te benoemen. Indien zij in gebreke blijven, zijn zij ertoe gehouden hun opdracht verder te vervullen tot in hun
vervanging is voorzien, onverminderd hun aansprakelijkheid voor de schade die door hun verzuim mocht zijn
veroorzaakt.
Het bestuur kan uit zijn leden een voorzitter, een secretaris en een penningmeester kiezen. De voorzitter, en de
secretaris zijn desgevallend automatisch voorzitter en secretaris van de algemene vergaderingen.
Artikel 14. Het bestuur leidt de zaken van de vereniging en vertegenwoordigt deze in en buiten rechte. Zij is
bevoegd voor alle aangelegenheden met uitzondering van deze die door de wet of de statuten uitdrukkelijk aan
de algemene vergadering zijn voorbehouden.
Het bestuur kan zelf daden van beschikking stellen met begrip van, maar niet beperkt, tot het vervreemden van
roerende en ontroerende goederen, het lenen en uitlenen, alle handels- en bankverrichtingen.
Het bestuur kan delen van zijn bevoegdheid op zijn verantwoordelijkheid overdragen aan één of meerdere van de
bestuurders.
Door de bestuurders wordt geen persoonlijke verplichting aangegaan betreffende de verbintenissen van de
vereniging. Hun aansprakelijkheid is beperkt tot het vervullen van de hun gegeven opdracht en tot de
tekortkomingen in hun bestuur.
Artikel 15. Elk lid kan de vereniging in en buiten rechte vertegenwoordigen volgens de voorwaarden opgesteld
door het bestuur.
Voor rechtshandelingen die buiten het bestuur en de bijzonder opdrachten vallen, is de vereniging slechts
verbonden door de handtekening van twee bestuurders samen.
De vzw wordt vertegenwoordigd door de handtekening van de voorzitter.
Artikel 16. Het bestuur wordt bijeengeroepen door de voorzitter of door twee bestuurders per brief of per e-mail,
met vermelding van de agenda.
De vergaderingen worden voorgezeten door de voorzitter en, bij diens ontstentenis, belet of afwezigheid, door de
secretaris, en bij diens ontstentenis, belet of afwezigheid, door de oudste van de aanwezige bestuurders.
De beslissingen worden bij gewone meerderheid van stemmen genomen; ten minste de meerderheid van de
bestuurders moet aanwezig zijn of geldig vertegenwoordigd. Bij staking van stemmen beslist de stem van de
voorzitter of de stem van diegene die hem vervangt.
Iedere bestuurder kan schriftelijk volmacht geven aan een andere bestuurder, die het daar bijbehorend stemrecht
mag uitoefen, zonder dat evenwel een bestuurder houder mag zijn van meer dan 1 volmacht.
De notulen worden gehouden in een daartoe bestemd register; zij worden ondertekend door de voorzitter en de
secretaris van de desbetreffende vergadering. Uittreksels en afschriften van de notulen en het register worden
ondertekend door de voorzitter en de secretaris van het bestuur.
 
Begrotingen en rekeningen
Artikel 17. Het boekjaar van de vereniging loopt van 1 januari tot 31 december.
Bij het einde van elk boekjaar sluit het bestuur de rekeningen van het afgelopen jaar en maakt de begroting voor
het volgend jaar op; deze worden aan de jaarvergadering ter goedkeuring voorgelegd. Het batig saldo vergroot
het vermogen van de vereniging en kan niet als dividend of anderszins aan de leden worden uitgekeerd.
Artikel 18. De vereniging zal onder meer worden gefinancierd door subsidies, toelagen, giften, bijdragen,
schenkingen, legaten en andere voorzieningen in laatste wilsbeschikkingen en testamenten, gegeven zowel om
de algemene doeleinden van de vereniging te ondersteunen als ter ondersteuning van een specifiek project.
Daarnaast kan de vereniging fondsen verwerven op elke andere wijze die niet in strijd zijn met de wet.
Reglement
Artikel 19 Het bestuur is bevoegd een reglement vast te stellen, waarin onderwerpen worden geregeld, welk niet
in deze statuten zijn vervat.
Het reglement mag niet met de wet of deze statuten in strijd zijn
Het bestuur is te allen tijde bevoegd het reglement te wijzigen of op te heffen.
 
Ontbinding en vereffening
Artikel 20.  In geval van vrijwillige ontbinding benoemt de algemene vergadering, of bij gebreke daarvan de
rechtbank, één of meer vereffenaars. Zij bepaalt hun bevoegdheid, alsmede de wijze van vereffening.
Artikel 21. In geval van ontbinding worden de activa, na aanzuivering van de schulden, overgedragen aan de
vereniging, stichting of inrichting die een gelijkwaardig doel als deze vereniging nastreeft; zijn er verscheidene
zodanige verenigingen, dan maakt de algemene vergadering een keuze of verdeelt zij de activa naar
goedvinden; zijn er geen, dan worden de goederen overgedragen aan de vereniging, stichting of inrichting,
waarvan het doel het hierboven omschreven doel het meest nabij komt.
Artikel 22. Voor alles waarin hier niet uitdrukkelijk is voorzien, blijven de Wet van 27 juni 1921, als gewijzigd door
de Wet van 2 mei 2002 en latere wetswijzigingen en de gebruiken inzake de verenigingen van toepassing.
 
OVERGANGSBEPALINGEN
Het eerste boekjaar loopt vanaf oprichting, zijnde 8 februari 2016 tot 31 december 2016
Aldus goedgekeurd door de stichtingsvergadering te Olmen, heidehuizen 6, 2491 op 8 februari 2016
Exemplaren waarvan één bewaard wordt op de maatschappelijke zetel van de vereniging en waarvan het andere
wordt neergelegd op de Griffie van de Rechtbank van Koophandel te Turnhout
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

04
/0

3/
20

16
 - 

An
ne

xe
s 

du
 M

on
ite

ur
 b

el
ge

 


