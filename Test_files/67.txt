





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Haftcraft

(afgekort) :

Rechtsvorm : Vereniging zonder winstoogmerk

Zetel : Eikenlaan 18

3110

België

Onderwerp akte : Oprichting

Rotselaar

De ondergetekenden:
  
Helsen Bert, Eikenlaan 18, 3110 Rotselaar
Neyens Filip, De Maillé de la Tour Landrylaan 14, 1820 Steenokkerzeel
Leysen Joyce, Eikenlaan 18, 3110 Rotselaar
Van den Broeck Peter, Kruisstraat 201/C, 3120 Tremelo
 
 
verklaren bij deze akte een vereniging zonder winstoogmerk op te richten, overeenkomstig de Wet van 27 juni
1921, gewijzigd door de Wet van 2 mei 2002 en latere wetswijzigingen waarvan zij de statuten als volgt
samenstellen:
 
 
 
TITEL I: NAAM - ZETEL - DOEL - DUUR
 
 
ARTIKEL 1
 
De vereniging zonder winstoogmerk draagt de naam: Haftcraft.
 
De vzw neemt alle handelingen gesteld door de oprichters vanaf 15/11/2018 over, met inbegrip van alle rechten,
plichten, activa en passiva van de vzw in oprichting. 
 
ARTIKEL 2
 
De zetel van de vereniging is gevestigd te Eikenlaan 18, 3110 Rotselaar en ressorteert onder het gerechtelijk
arrondissement Leuven. 
 
ARTIKEL 3
 
De vereniging heeft als doel het promoten van (klassieke) instrumenten in verschillende disciplines en het
benadrukken van de veelzijdigheid en het diverse klankpalet van zowel de fagot als de contrafagot in het
bijzonder.
 
De vereniging beheert de activiteiten van het Haftcraft ensemble. Het ensemble tracht grensverleggende

 *19300482*
Neergelegd
02-01-2019

0717536021

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

04
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

projecten op poten te zetten, zowel nationaal als internationaal. De invulling van deze projecten zijn steeds op
artistiek hoog niveau in combinatie met verschillende instrumentale bezettingen, vaak interdisciplinair en
intercultureel. De vereniging kan tevens activiteiten zoals concerten, optredens en muziekopnames organiseren.
 
Zij kan in die zin ook, doch slechts op bijkomstige wijze, handelsdaden stellen, enkel voor zover de opbrengst
hiervan besteed wordt aan het doel waarvoor zij werd opgericht.
 
ARTIKEL 4
 
De vereniging is opgericht voor onbepaalde duur, doch kan evenwel te allen tijde ontbonden worden.  
 
 
TITEL II: L E D E N
 
 
ARTIKEL 5
 
Het aantal effectieve leden is onbeperkt, maar moet tenminste drie bedragen. De stichters zijn de eerste
effectieve leden. De volheid van het lidmaatschap, met inbegrip van het stemrecht op de algemene vergadering,
komt uitsluitend toe aan de effectieve leden. Effectieve leden zijn diegenen die bij de oprichting deze statuten
ondertekenen en diegenen wiens naam is vermeld in het ledenregister dat op de zetel van de vereniging wordt
bijgehouden. De wettelijke bepalingen zijn alleen op de effectieve leden toepasselijk. Met de term 'lid' in deze
statuten wordt uitdrukkelijk verwezen naar de effectieve leden.
 
ARTIKEL 6
 
Als lid kan tot de vereniging toetreden, ieder natuurlijke persoon of rechtspersoon die door de algemene
vergadering als dusdanig wordt aanvaard en dit op voorstel van de raad van bestuur. Het verzoek om toelating
van een kandidaat-lid moet schriftelijk worden ingediend bij de raad van bestuur.
 
ARTIKEL 7
 
De raad van bestuur kan, onder door haar te bepalen voorwaarden, ook andere personen als toegetreden (of
spelende) leden toelaten. Zij maken geen deel uit van de algemene vergadering. Hun rechten en plichten kunnen
worden vermeld in het huishoudelijk reglement.
 
ARTIKEL 8
 
De leden zijn tot geen bijdrage verplicht.
 
ARTIKEL 9
 
Elk lid kan ten allen tijde uit de vereniging treden. Het ontslag moet bij aangetekend schrijven of via mail aan de
raad van bestuur ter kennis worden gebracht.
 
Elk lid kan te allen tijde worden uitgesloten door een beslissing van de algemene vergadering, conform de
wettelijke bepalingen.
 
ARTIKEL 10
 
Uittredende of uitgesloten leden en hun rechtsopvolgers hebben geen deel in het vermogen van de vereniging,
en kunnen derhalve ook nooit teruggave of vergoeding voor gestorte bijdragen of gedane inbrengsten vorderen.
 
 
TITEL III: DE RAAD VAN BESTUUR
 
ARTIKEL 11
 
De vereniging wordt bestuurd door een raad van bestuur van tenminste drie bestuurders die, al dan niet, lid zijn
van de vereniging.
 
ARTIKEL 12
 
De bestuurders worden benoemd voor onbepaalde duur.  
 
ARTIKEL 13
 
De bestuurders worden benoemd door de algemene vergadering met een meerderheid van de stemmen van de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

04
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

aanwezige of vertegenwoordigde leden, ongeacht het aantal aanwezige en/of vertegenwoordigde leden. De
bestuurders oefenen hun mandaat onbezoldigd uit.
 
ARTIKEL 14
 
Het mandaat van de bestuurders eindigt door afzetting door de algemene vergadering, door vrijwillig ontslag,
door het verstrijken van het mandaat (in voorkomend geval), of door overlijden.
 
De afzetting door de algemene vergadering wordt beslist bij meerderheid van de stemmen van de aanwezige of
vertegenwoordigde leden, ongeacht het aantal aanwezige en/of vertegenwoordigde leden. Het moet evenwel
uitdrukkelijk vermeld worden op de agenda van de algemene vergadering.
 
Een bestuurder die vrijwillig ontslag neemt, moet dit schriftelijk of via mail bekendmaken aan de raad van
bestuur. Dit ontslag gaat onmiddellijk in tenzij door dit ontslag het minimum aantal bestuurders onder het
statutaire minimum is gedaald. In dit geval, moet de raad van bestuur binnen de twee maanden de algemene
vergadering bijeenroepen, welke in de vervanging van de betrokken bestuurder dient te voorzien en hem daarvan
ook schriftelijk of via mail in kennis zal stellen.
 
ARTIKEL 15
 
De raad van bestuur leidt de zaken van de vereniging en vertegenwoordigt deze in en buiten rechte. Hij is
bevoegd voor alle aangelegenheden, met uitzondering van die welke uitdrukkelijk door de Wet aan de algemene
vergadering zijn voorbehouden. Hij treedt op als eiser en verweerder, in alle rechtsgedingen en beslist over het al
dan niet aanwenden van rechtsmiddelen.
 
De raad van bestuur oefent zijn bevoegdheden uit als college.
 
De raad van bestuur kan slechts geldig beslissen indien de meerderheid van de bestuurders aanwezig is. De
beslissingen worden genomen bij meerderheid van stemmen van de aanwezige bestuurders. In afwijking hierop
is bij staking van stemmen de stem van de voorzitter of de stem van diegene die hem vervangt doorslaggevend.
 
ARTIKEL 16
 
De raad van bestuur wordt bijeengeroepen door de voorzitter of door twee bestuurders.
 
De vergaderingen van de raad van bestuur worden voorgezeten door de voorzitter. Indien deze belet of afwezig
is, wordt de vergadering voorgezeten door de oudste van de aanwezige bestuurders.
 
ARTIKEL 17
 
Van elke vergadering worden notulen gemaakt, die ondertekend worden en die ingeschreven worden in een
daartoe bestemd register.
 
ARTIKEL 18
 
De raad van bestuur vaardigt alle huishoudelijke reglementen uit die hij nodig acht en nuttig oordeelt.
 
ARTIKEL 19
 
Elke bestuurder kan geldig tekenen namens de vereniging tegenover bpost (zoals bijvoorbeeld voor het in
ontvangst nemen van aangetekende zendingen).
 
Bestuurders die namens de vereniging optreden, moeten ten aanzien van derden niet doen blijken van enig
besluit of van enige machtiging.
 
ARTIKEL 20
 
De raad van bestuur kan zijn bevoegdheden voor bepaalde handelingen en taken op zijn verantwoordelijkheid
overdragen aan één of meer van de bestuurders. De raad van bestuur kan uit zijn bestuurders een voorzitter, een
secretaris, een penningmeester en elke functie die voor de goede werking van de vereniging noodzakelijk is,
kiezen.
 
Hun benoeming gebeurt door de raad van bestuur bij meerderheid van stemmen van de aanwezige bestuurders,
die hieromtrent geldig beslist indien de meerderheid van de bestuurders aanwezig is.
 
De ambtsbeëindiging van deze gemachtigde personen kan geschieden
a)  op vrijwillige basis door de gemachtigde zelf door een schriftelijk ontslag in te dienen bij de raad van bestuur
b)  door afzetting door de raad van bestuur bij meerderheid van stemmen van de aanwezige bestuurders die

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

04
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

hieromtrent geldig beslist indien de meerderheid van de bestuurders aanwezig is. De beslissing hieromtrent door
de raad van bestuur moet evenwel binnen de zeven kalenderdagen bij aangetekend schrijven ter kennis gebracht
worden van de betrokkene.
 
Onverminderd de algemene vertegenwoordigingsbevoegdheid van de raad van bestuur als college, is de
vereniging in en buiten rechte rechtsgeldig vertegenwoordigd door de voorzitter, die alleen kan handelen.
 
ARTIKEL 21
 
De raad van bestuur kan een dagelijks bestuur aanstellen.
 
Het dagelijks bestuur wordt omschreven als een handeling of verrichting van gering belang, die tegelijkertijd
spoedeisend is zodat niet kan gewacht worden tot de raad van bestuur samenkomt.
 
Hun benoeming gebeurt door de raad van bestuur bij meerderheid van stemmen van de aanwezige bestuurders,
die hieromtrent geldig beslist indien de meerderheid van de bestuurders aanwezig is.
 
De ambtsbeëindiging van het dagelijks bestuur kan geschieden:
a)  op vrijwillige basis door een lid van het dagelijks bestuur zelf door een schriftelijk ontslag in te dienen bij de
raad van bestuur
b)  door afzetting door de raad van bestuur bij meerderheid van stemmen van de aanwezige bestuurders, die
hieromtrent geldig beslist indien de meerderheid van de bestuurders aanwezig is. De beslissing hieromtrent door
de raad van bestuur moet evenwel binnen de zeven kalenderdagen bij aangetekend schrijven ter kennis gebracht
worden van de betrokkene.
 
De beslissingen genomen door het dagelijks bestuur worden op intern vlak steeds genomen in collegiaal overleg.
Voor de externe vertegenwoordiging wat het dagelijks bestuur betreft, kan een dagelijks bestuurder alleen
handelen.

  
TITEL IV: ALGEMENE VERGADERING
 
 
ARTIKEL 22
 
De algemene vergadering is samengesteld uit alle effectieve leden, en wordt voorgezeten door de voorzitter van
de raad van bestuur, of door de oudste van de aanwezige bestuurders.
 
Een lid kan zich echter door een ander lid op de algemene vergadering laten vertegenwoordigen. Een lid kan
evenwel slechts één ander lid vertegenwoordigen. Elk lid beschikt slechts over één stem op de algemene
vergadering.    
 
ARTIKEL 23
 
De algemene vergadering is uitsluitend bevoegd voor:
-    het wijzigen van de statuten,
-    de benoeming en de afzetting van de bestuurders,
-    de benoeming en de afzetting van de commissarissen en het bepalen van hun bezoldiging ingeval een
bezoldiging wordt toegekend,
-    de kwijting aan de bestuurders en de commissarissen,
-    de goedkeuring van de begroting en van de rekening,
-    de vrijwillige ontbinding van de vereniging,
-    de uitsluiting van een lid van de vereniging,
-    de omzetting van de vereniging in een vennootschap met een sociaal oogmerk,
-    alle gevallen waarin deze statuten het vereisen.
 
ARTIKEL 24
 
De algemene vergadering wordt geldig bijeengeroepen door de raad van bestuur telkens als het doel van de
vereniging zulks vereist. De beslissingsbevoegdheid is voorbehouden aan de raad van bestuur, de
uitvoeringsbevoegdheid wordt gedelegeerd aan een door de raad van bestuur aan te duiden persoon.
 
Zij moet tenminste eenmaal per jaar worden bijeengeroepen voor het goedkeuren van de rekeningen van het
afgelopen jaar en voor de begroting van het komend jaar en om zich uit te spreken over de kwijting van de
bestuurders.
 
ARTIKEL 25
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

04
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De algemene vergadering wordt gehouden binnen de zes maanden na afsluitingsdatum van het boekjaar.
 
ARTIKEL 26
 
De raad van bestuur is verplicht de algemene vergadering samen te roepen wanneer 1/5e van de effectieve
leden daartoe een verzoek richt aan de raad van bestuur en dit per aangetekende brief waarin de te behandelen
agendapunten zijn vermeld. In dit geval roept de raad van bestuur de algemene vergadering bijeen binnen
eenentwintig dagen na het verzoek tot bijeenroeping. De algemene vergadering wordt uiterlijk gehouden op de
veertigste dag na dit verzoek.
 
ARTIKEL 27
 
De oproepingen tot de algemene vergadering moeten om geldig te zijn, ondertekend of verzonden worden door
een door de raad van bestuur aan te duiden persoon. Alle effectieve leden moeten worden opgeroepen per
gewone brief of per mail of per aangetekende brief tenminste acht dagen voor de vergadering.
 
ARTIKEL 28
 
De oproeping, die plaats, dag en uur van de vergadering vermeldt, bevat de agenda, die wordt vastgelegd door
de raad van bestuur. Elk onderwerp dat schriftelijk wordt voorgedragen door 1/20e van de effectieve leden, moet
eveneens op de agenda worden vermeld. Dit ondwerp moet uiteraard door het 1/20e van de leden ondertekend
zijn en tenminste twee dagen voor de vergadering aan de raad van bestuur overhandigd zijn. Onderwerpen die
niet op de agenda staan, kunnen in geen geval behandeld worden.
 
ARTIKEL 29
 
In gewone gevallen worden de besluiten genomen bij meerderheid van de stemmen van de aanwezige en/of
vertegenwoordigde leden, ongeacht het aantal aanwezige en/of vertegenwoordigde leden. In afwijking hierop
beslist bij staking van stemmen de stem van de voorzitter of diegene die op dat ogenblik de vergadering voorzit.
 
ARTIKEL 30
 
Tot wijziging van de statuten en het uitsluiten van een lid kan slechts worden conform de wettelijke bepalingen.
 
ARTIKEL 31
 
Van elke vergadering worden notulen gemaakt, die ondertekend worden en opgenomen worden in een bijzonder
register. Dit register kan op de zetel van de vereniging door leden en belanghebbende derden worden ingezien.
 
TITEL V: REKENINGEN EN BEGROTINGEN
 
 
ARTIKEL 32
 
Het boekjaar van de vereniging loopt van 1 januari tot 31 december.
 
De raad van bestuur sluit de rekeningen over het voorbije boekjaar af en bereidt de begroting van het komend
boekjaar voor. Beide worden ter goedkeuring aan de algemene vergadering voorgelegd die gehouden wordt
binnen zes maanden na afsluitingsdatum van het boekjaar.
 
 
TITEL VI: ONTBINDING EN VEREFFENING
 
 
ARTIKEL 33
 
Behoudens gevallen van gerechtelijke ontbinding en ontbinding van rechtswege kan slechts de algemene
vergadering tot ontbinding besluiten.
 
In geval van vrijwillige ontbinding benoemt de algemene vergadering, of bij gebreke daarvan, de rechtbank, één
of meer vereffenaars. Zij bepaalt tevens hun bevoegdheid alsmede de vereffeningvoorwaarden.
 
De activa zullen, na aanzuivering van de passiva, worden overgedragen aan een vereniging met een
belangenloze doelstelling.
 
 
ARTIKEL 34
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

04
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Voor alles wat in deze statuten niet is voorzien of geregeld, blijft de Wet van 27 juni 1921 gewijzigd door de wet
van 2 mei 2002 en latere wetswijzigingen toepasselijk.
 
 
 
 
De algemene vergadering van 01/12/2018 heeft tot bestuurders benoemd:
 
Helsen Bert, Eikenlaan 18, 3110 Rotselaar; geboren op 12/05/1981, te Antwerpen
Neyens Filip, De Maillé de la Tour Landrylaan 14, 1820 Steenokkerzeel, geboren op 25/03/1976, te Neerpelt
Van den Broeck Peter, Kruisstraat 201/C, 3120 Tremelo, geboren op 15/06/1981, te Antwerpen
 
 
 
De raad van bestuur oefent haar mandaat als college uit, maar kan bepaalde bevoegdheden onder haar
verantwoordelijkheid overdragen aan één of meer gemachtigden.
 
De raad van bestuur vertegenwoordigt de vereniging in alle gerechtelijke en buitengerechtelijke akten en heeft
eveneens alle bevoegdheden die niet bij wet of door deze statuten aan de algemene vergadering worden
toegekend.
 
De raad van bestuur benoemt zelf elke functie die hij voor de goede werking van de vereniging noodzakelijk acht.
 
 
 
De raad van bestuur heeft onder zijn leden volgende gemachtigde functies verdeeld en in die functie benoemd:
 
Voorzitter: Helsen Bert, Eikenlaan 18, 3110 Rotselaar; geboren op 12/05/1981, te Antwerpen
 
 
De overige functies moeten niet gepubliceerd worden.
   
 
Onverminderd de algemene vertegenwoordigingsbevoegdheid van de raad van bestuur als college, is de
vereniging in en buiten rechte rechtsgeldig vertegenwoordigd door de voorzitter, die alleen kan handelen.
 
 
Te Rotselaar,
 
 
 
Helsen Bert
Voorzitter

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

04
/0

1/
20

19
 - 

An
ne

xe
s 

du
 M

on
ite

ur
 b

el
ge

 


