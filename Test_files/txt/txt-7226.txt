





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : FRQ

(afgekort) :

Rechtsvorm : Gewone commanditaire vennootschap

Zetel : Schuttersveld 5

9230

België

Onderwerp akte : Oprichting

Wetteren

Uit de onderhandse akte opgemaakt op 10 februari 2019 blijkt dat de gewone commanditaire vennootschap werd
opgericht met als benaming FRQ.
 GECOMMANDITEERDE VENNOOT
 De heer Wouter KERSSCHOT, wonende te 9230 WETTEREN, Schuttersveld 5, neemt deel aan de oprichting
als beherende vennoot voor de duur van de vennootschap. Hij staat hoofdelijk en onbeperkt aansprakelijk in voor
alle verbintenissen van de vennootschap en draagt de oprichtersaansprakelijkheid.
 DOEL
 De vennootschap heeft tot doel, zowel in België als in het buitenland, zowel voor eigen rekening als voor
rekening van derden of met medewerking van derden:
 a) Het verstrekken van advies, het uitvoeren van studies op gebied van engineering. Het assisteren bij het
uittesten van digitale regelsystemen alsook het opstarten van bedrijfsprocessen. Het verlenen van bijstand,
advies en leiding aan bedrijven, privépersonen en instellingen, voornamelijk doch niet uitsluitend op het vlak van
management, productie, ontwikkeling en processing. Technische testen en toetsen, analyseren van materialen,
producten, installaties, enz. in verband met hun samenstelling, fysische eigenschappen, prestaties en
overeenstemming met vooropgestelde normen of met lastenkohier. Labotesten en – analyses in verband met de
werking, de veroudering en de veiligheid van materieel en installaties. Geven van opleidingen en trainingen in het
bepalen van de conditie van materieel en installaties in meest ruime zin van het woord; de verwezenlijking van
industriële projecten (alle sectoren) waaronder :
 - Leveren, plaatsen, inbedrijsname en onderhoud van de meet- en regelapparatuur, domoticasystemen, pc’s en
netwerken, telecommunicatieapparatuur en controlesystemen waaronder DCS-systemen en PLC’S
 - Programmeren en configureren van DCS-systemen en PLC’s, alsook de bedieningsinterface;
 b) Verlenen van advies over soorten computers en hun configuratie en toepassing van bijhorende
programmatuur; analyseren van behoeften en problemen van gebruikers en het aanbieden van de beste
oplossing; de activiteiten van systeemintegrators, analyseren, ontwerpen, programmeren en eventueel uitgeven
van gebruiksklare systemen; het verlenen van advies en bijstand; het al dan niet permanent verwerken van
computergegevens; het permanent beheren van en werken met computergegevens; de samenstelling van
databanken; de opslag van gegevens op welk danige wijze; terbeschikkingstelling van databanken; het
onderhoud en de reparatie van computers; de handel in computers en randapparatuur; alle activiteiten en
dienstverlening die op enigerlei wijze met hard- en software verband houden; studie, analyse en programmatie
van en handel in elektronische gegevensbewerking; verlenen van diensten waaronder netwerkanalyses en
implementatie, installaties, systeemengineering en web-design; hosten van web-sites voor eigen rekening en
voor rekening van derden; organisatie en raadgevend bureau voor derden inzake informatica-aangelegenheden;
adviesverlening inzake hard- en softwaretoepassingen met nadruk op design; opmaken van
computerprogramma’s en de uitwerking van werken op computer; ontwikkeling van sociale netwerken, mobiele-
en webapplicaties; maken van software en hardware met doel het verrijken van belevingen van gebruikers,
organisatoren en adverteerders; maken van schaalbare websites, applicaties en gebruiksklare producten die

 *19306716*
Neergelegd
11-02-2019

0720550939

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

gebruikers, organisatoren en adverteerders ondersteunen; het verlenen van creatief advies over hoe je
belevingen kan versterken, hoe je formats aan kan passen en het begeleiden van de organisatoren en
adverteerders met de beste implementatie; het verlenen van advies over hoe je belevingen kan verrijken, welke
ict-architectuur men dient aan te wenden en welke soft- en hardware het meest geschikt is; het maken van hard-
en software die belevingen synchroniseren met het internet; maken van visualisaties die de activiteiten van de
gebruikers op een gebruiksvriendelijke manier in beeld brengt; doen van onderzoek naar nieuwe manieren om
belevingen te verrijken; het schrijven van software voor het analyseren van data om adverteerders op een meer
gerichte manier reclame aan te bieden op belevingen;
 verlenen van algemene consulting en dienstverlening rondom de creatie van software, hardware en creatieve
formats, aanbieden van diensten en consulting rondom e-commerce, advertising en marketing. Dit alles in de
meest ruime zin van het woord.
 c) Aan- en verkoop van, groot- en kleinhandel en handelsbemiddeling in alle informaticamateriaal en
aanverwante artikelen, machines en werktuigen, sport- en kampeerartikelen, spellen, speelgoed en artikelen voor
overige vormen van vrije-tijdsbesteding;
 d) Het verhuren, in leasing geven van allerhande rollend materiaal, zoals personenwagens, lichte bestelwagens,
vrachtwagens, aanhangwagens, mobilhomes, landbouwvoertuigen, fietsen, motorfietsen, alle overige
motorvoertuigen, sport- en recreatieartikelen, machines en werktuigen en andere materiële goederen. Dit zowel
klassiek aangedreven als via alternatieve energiebronnen. Deze lijst is niet limitatief. Zij kan daarvoor zelf het
nodige materiaal aankopen, huren of in leasing nemen;
 e) Personenvervoer te land volgens een dienstregeling, meer bepaald de exploitatie van taxi’s alsook de verhuur
van personenauto’s met chauffeur, hieronder begrepen limousineservice en ceremonievervoer; colli- en
koerierdiensten, hieronder begrepen het verzamelen, vervoeren en afleveren van brieven, pakketpost en pakjes
waarbij gebruik kan worden gemaakt van diverse takken van vervoer en waarbij de activiteit zowel met eigen
vervoermiddelen als met het openbaar vervoer kan worden uitgevoerd; personenvervoer te land zonder
dienstregeling; het inrichten van een secretariaat met het oog op de uitvoering van vermelde activiteiten;
 f) Het slopen van gebouwen en andere bouwwerken, het ruimen van bouwterreinen, het grondverzet, het
proefboren en boren, algemene bouwonderneming, het optrekken van de ruwbouw van gebouwen en de
structuur van civieltechnische werken, inclusief het gieten van gewapend beton en het uitvoeren van
metselwerken, de algemene coördinatie van de werkzaamheden op de bouwwerf; het bouwen van individuele
huizen, het optrekken van andere residentiële gebouwen en van kantoorgebouwen; het optrekken van gebouwen
voor industrieel of commercieel gebruik of voor landbouwdoeleinden, de dakbedekking en bouw van
dakconstructies; de gespecialiseerde bouwwerkzaamheden ten behoeve van diverse bouwwerken, waarvoor
specifieke ervaring of een speciale uitrusting nodig is, de elektrische installatie in gebouwen en andere
bouwwerken, isolatiewerkzaamheden; de installatie van verwarming, klimaatregeling en ventilatie, de installatie in
gebouwen en andere bouwwerken van waterleidingen, artikelen en apparaten voor sanitair gebruik,
sprinklerinstallaties, gasaansluitingen en leidingen voor diverse gassen, de overige bouwinstallatie; het
stukadoors-, plafonneer-, cementeer- en alle andere pleisterwerk, het schrijnwerk van hout of van kunstwerk, het
metaalschrijnwerk; het plaatsen van stijlwanden, tussenwanden en gipsplaten; het plaatsen van vloer- en
wandtegels en mozaïek, het plaatsen van alle andere wand- en vloerbekledingen, inbegrepen van hout of andere
materialen, het plaatsen van behang; het schilderen, het glaszetten, de overige werkzaamheden in verband met
afwerking van gebouwen; de onderneming voor het bouwen, het herstellen en onderhouden van wegen,
grondwerken, het optrekken van gebouwen, fabrieksschouwen, nijverheidsovens en andere soortgelijke werken,
het bouwen van stellingen; het invoegen en reinigen van gevels, het uitvoeren van diverse land- en
tuinbouwwerken; het optrekken van niet-metalen uiteenneembare paviljoenen en barakken; het steenhouwen,
het bewerken, polijsten en plaatsen van marmer voor gebouwen, het vervaardigen en plaatsen van sierschouwen
of andere versieringen van marmer of steen; het plaatsen van ramen, deuren en algemene schrijnwerkerij, het
plaatsen van keukens en timmerwerk; de groot- en kleinhandel in een verscheidenheid van goederen; de
verkoop van en de handel in bouwmaterialen en alle andere aanverwante artikelen in de meest ruime zin; Alle
activiteiten van een verhuurfirma van bouwmaterieel en -gereedschap in de meest uitgebreide zin van het woord
en onder andere het kopen en verkopen, verhuren en huren, op enigerlei wijze ter beschikking stellen van alle
materieel dienstig voor het uitvoeren van bouwwerkzaamheden met inbegrip van alle rollend materieel zowel in
het binnen- als in het buitenland. Activiteiten van tussenpersoon inzake handel, in de ruimste zin van het woord,
waaronder wordt verstaan handelsbemiddeling, makelaarsactiviteiten, commissie-handel en agentuur van om het
even welke goederen, zowel in binnen- als buitenland; vervaardiging en de montage van metalen
constructiewerken, onderdelen daarvan en gebinten voor de bouw; het ruimen van bouwterreinen, de installatie
van garagepoorten, luiken, zonneblinden, stores, traliewerk, hekken, geblindeerde deuren en dergelijke in metaal
en in andere materialen dan metaal; het toezien op de bouwwerkzaamheden (ruwbouw, installatie, afwerking en
dergelijke); de werkzaamheden van bouwpromotor; de exploitatie van een immobiliënkantoor en woningbureau
met inbegrip van tussenkomsten bij contracten in de meest ruime zin van het woord;
 alle verrichtingen en handelingen die rechtstreeks of onrechtstreeks behoren tot het beroep van makelaar in
onroerende goederen; -het afsluiten van overeenkomsten in verband met het gebruik, genot en opbrengst van
onroerende goederen, alle verkavelingen van gronden, het uitgeven en laten uitvoeren door derden van alle
opdrachten en werken, studies, plannen en projecten eigen aan een bouwmaatschappij met inbegrip van het
laten aanleggen van wegen en infrastructuurwerken, dit zowel in het binnen- als het buitenland; het optreden als
syndicus (beheer van mede-eigendom);
 alle studies en verrichtingen met betrekking tot alle onroerende goederen en rechten;
 het verstrekken van advies en opleiding op het gebied van alles wat te maken heeft met bouwwerkzaamheden in
de meest ruime zin van het woord, het geven technische opleidingen m.b.t. bouwwerkzaamheden in de meest

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

ruime zin van het woord;
 De vennootschap heeft tevens tot doel:
 a) het aanleggen, het oordeelkundig uitbouwen en beheren van een roerend patrimonium, alle verrichtingen met
betrekking tot roerende goederen en rechten van welke aard ook, zoals het verwerven door inschrijving of
aankoop en het beheren van aandelen, obligaties, kasbons of andere roerende waarden, van welke vorm ook,
van Belgische of buitenlandse, bestaande of nog op te richten rechtspersonen en ondernemingen.
 b) het bevorderen van de oprichting van vennootschappen door inbreng, participatie of investering;
 c) het optreden als tussenpersoon bij onderhandelingen door gehele of gedeeltelijke overname van aandelen; in
de meest ruime betekenis, het deelnemen aan emissieverrichtingen van aandelen en vastrentende waarden door
intekening, waarborgplaatsing, verhandeling of anderszins, alsmede het verwezenlijken van om het even welke
verrichtingen inzake portefeuille- of kapitaalbestuur en beleggingen van allerlei aard;
 d) het deelnemen in en het waarnemen van alle bestuursopdrachten, het uitoefenen van mandaten en functies in
andere vennootschappen of ondernemingen;
 e) het verhuren en huren al of niet onder het stelsel van de Belasting over de Toegevoegde Waarde, aan- en
verkopen van roerende en onroerende goederen en rechten, alsmede alle activiteiten die betrekking hebben op
onroerende leasing;
 f) het ontwikkelen, kopen, verkopen, in licentie nemen of geven van octrooien, knowhow en aanverwante
immateriële duurzame activa;
 g) het afsluiten van lijfrenteovereenkomsten, alsmede het doen van periodieke uitkeringen en uitvoeren van
pensioenregelingen;
 h) het toestaan of opnemen van leningen en kredietopeningen al dan niet onder hypothecair verband, het
verstrekken van zekerheden ook voor schulden van derden, waaronder begrepen hypothecaire zekerheid op
haar toebehorende goederen voor schulden aan derden aan één of meer van haar zuster- of
dochtervennootschappen, dan wel voor schulden van derden van (andere) natuurlijke personen of
rechtspersonen, alsmede het zich hoofdelijk of als borg mede verbinden van aval verlenen voor die schulden;
 i) het aanleggen, het oordeelkundig uitbouwen en beheren van eigen onroerend vermogen; alle verrichtingen
met betrekking tot eigen onroerende goederen en onroerende zakelijke rechten zoals de huurfinanciering van
eigen onroerende goederen aan derden, het aankopen, verkopen, ruilen en bouwen, verbouwen, onderhouden,
verhuren, huren, verkavelen, prospecteren en uitbaten van eigen onroerende goederen, de aan- en verkoop,
huur en verhuur van roerende goederen, alsmede alle handelingen die rechtstreeks of onrechtstreeks met dit
doel in verband staan en die van aard zijn de opbrengst van de roerende en eigen onroerende goederen te
bevorderen, alsmede zich borg stellen voor het goede verloop van verbintenissen door derde personen
aangegaan die het genot zouden hebben van deze roerende en eigen onroerende goederen;
 j) het verlenen van adviezen, van financiële, technische, commerciële of administratieve aard, rechtstreeks of
onrechtstreeks op het gebied van management en beheer van ondernemingen en dit in de ruimste zin;
 k) het uitvoeren van alle opdrachten, management en consultancy, participatie onder de vorm van
organisatiestudies, expertises, raadgevingen op alle gebied bij ondernemingen en dit in de ruimste zin;
 l) het voeren van interim-management bij bedrijven;
 m) het geven van opleiding, sessies en consultancy in bedrijven en managementscholen;
 n) alle mogelijke diensten aan ondernemingen met betrekking tot hun operationeel, commercieel en
administratief beleid.
 Om haar doel te bereiken, kan de vennootschap obligatieleningen uitgeven, evenals grondleningen of om het
even welke gelijkaardige lening. Zij kan optreden voor eigen rekening, per commissie, als tussen persoon of als
vertegenwoordiger.
 De vennootschap mag investeringen en beleggingen uitvoeren (zoals onder meer de aankoop, de verhuring en
de oprichting van roerende en onroerende goederen) met het oog op het verlonen van haar zaakvoerders in geld
en/of in natura.
 Bovenvermelde opsomming is niet beperkend, zodat de vennootschap alle handelingen kan stellen van
commerciële, industriële, onroerende, roerende en financiële aard, die rechtstreeks of onrechtstreeks met dit doel
verwant of verknocht zijn of welke wijze ook kunnen bijdragen tot de verwezenlijking van haar maatschappelijk
doel. Hiervoor mag zij investeringen en beleggingen uitvoeren zoals onder meer de aankoop de verhuring en de
oprichting van roerende en onroerende goederen.
 De vennootschap mag haar doel verwezenlijken zowel in België als in het buitenland op alle wijzen en manieren,
die zij het best geschikt zou achten.
 De vennootschap mag geenszins aan vermogensbeheer of beleggingsadvies doen als bedoeld in artikel 3, ten
eerste en ten tweede van de wet van vier december negentienhonderd negentig op financiële transacties en de
financiële markten en de wet over het vermogensbeheer en het beleggingsadvies van vijf augustus
negentienhonderd tweeënnegentig en het Koninklijk Besluit van negenentwintig november negentienhonderd
drieënnegentig. De vennootschap zal zich dienen te onthouden van werkzaamheden die onderworpen zijn aan
reglementaire bepalingen voor zover de vennootschap zelf niet aan deze bepaling voldoet.
 ZETEL
 De zetel bij oprichting is gevestigd te 9230 WETTEREN, Schuttersveld 5.
 De zetel kan zonder statutenwijziging verplaatst worden in het Vlaams Gewest alsmede naar en in het Brussels
Hoofdstedelijk Gewest, door eenvoudig besluit van de zaakvoerder, regelmatig in het vennootschapsdossier
neergelegd en in de Bijlagen bij het Belgisch Staatsblad bekendgemaakt. De verplaatsing van de
maatschappelijke zetel naar het Waals Gewest, maakt een statutenwijziging uit.
 De vennootschap kan, bij eenvoudig besluit van de zaakvoerder, administratieve zetels, bijkantoren,
agentschappen of opslagplaatsen oprichten, daar waar zij het nuttig acht, in België en in het buitenland.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

 DUUR
 De vennootschap is aangegaan voor onbepaalde duur, ingaande op heden. Zij kan slechts door de wil van de
vennoten ontbonden worden bij besluit van de algemene vergadering genomen volgens de regels die voor de
wijziging van de statuten zijn gesteld.
 KAPITAAL
 Het maatschappelijk kapitaal is volledig volstort en bedraagt duizend tweehonderdvijftig euro (1.250,00 euro),
vertegenwoordigd door honderd (100) gelijke aandelen zonder nominale waarde.
 OVERDRACHTEN VAN DEELBEWIJZEN
 a) Overgang van aandelen onder levenden
 Elke vennoot kan zijn/haar aandelen in de vennootschap overdragen onder levenden aan een medevennoot of
aan een derde, onder voorbehoud van hetgeen bepaald onder ‘voorkeurrecht van de vennoten’.
 b) Vorm van de overdracht
 Elke overdracht of overgang van aandelen geschiedt bij toepassing van artikel 1690 van het Burgerlijk Wetboek.
 c) Publiciteit van de overdracht
 De overdracht van aandelen, toebehorend aan de gecommanditeerde vennoot, zal het voorwerp uitmaken van
een publicatie in het Belgisch Staatsblad overeenkomstig het Wetboek van Vennootschappen.
 d) Voorkeurrecht van de vennoten
 De aandelen kunnen slechts worden overgedragen nadat zij bij voorkeur voor overname zijn aangeboden aan
alle vennoten. Daartoe moeten volgende regels worden nageleefd:
 De vennoot die één of meer aandelen wil overlaten aan een andere vennoot of een derde, moet de zaakvoerder
of het college van zaakvoerders hierover schriftelijk inlichten.
 In deze kennisgeving vermeldt hij/zij het aantal, de voorgestelde overnameprijs, alsook de naam, de voornamen,
beroep en woonplaats of de benaming, rechtsvorm en zetel van de voorgestelde overnemende vennoot of
aanvaarde kandidaat-vennoot.
 Binnen de vijftien (15) kalenderdagen na de datum van verzending van deze kennisgeving, maakt de
zaakvoerder of het college van zaakvoerders de inhoud van dit schrijven aan de andere vennoten bekend.
 Na deze bekendmakingen wordt aan de bestaande vennoten de kans gegeven bij voorkeur, de aandelen waar
het over gaat over te nemen naar evenredigheid van het aantal aandelen dat zij in eigendom bezitten.
 Indien één of meer vennoten het hun geboden voorkeurrecht niet uitoefenen, verhoogt hun verzaking het recht
van de andere vennoten.
 Het overblijvende aandeel of aantal aandelen wordt, indien geen evenredige verdeling mogelijk is tussen de
gegadigde vennoten, gesplitst in aandelenfracties tot de evenredigheid is bereikt, waarna alle aandelen worden
gelijkgeschakeld door uitgifte van nieuwe effecten gelijk aan het kleinste onderaandeel en omwisseling van de
bestaande aandelen of fracties van aandelen tegen even zoveel nieuwe aandelen als er onderaandelen nodig
zijn om een volledig aandeel te vormen.
 De vennoot die van zijn/haar recht van voorkeur gebruik wil maken, moet er, op straffe van verval, de
zaakvoerder of het college van zaakvoerders over inlichten binnen de vijftien (15) kalenderdagen, volgend op de
dag van verzending van de voormelde bekendmaking gedaan door de zaakvoerder of het college van
zaakvoerders.
 Indien geen van de vennoten zijn voorkeurrecht uitoefent, worden de door de overlater voorgestelde
overnemer(s)/kandidaat-venno(o)t(en) eigenaar(s) van de bedoelde aandelen, tenzij de algemene vergadering bij
bijzondere meerderheid door deze statuten opgelegd deze overnemer(s) afwijst als venno(o)t(en).
 Daartoe moet de zaakvoerder of het college van zaakvoerders of de gecommanditeerde vennoot/vennoten het
voorstel van overdracht op de agenda plaatsen van een bijzondere algemene vergadering, die in elk geval moet
worden gehouden binnen de drie weken na ontvangst van de kennisgeving door de vennoot die zijn/haar
aandelen wenst over te dragen.
 Indien de vergadering de voorgestelde overnemer(s) afwijst, moet dezelfde vergadering besluiten dat het recht
op overname van het aandeel van de uittredende vennoot definitief is en moet zij een kandidaat-overnemer
aanwijzen die bereid is de aandelen over te nemen, tegen de waarde van dit scheidingsaandeel zoals dit hierna
wordt uiteengezet.
 Wordt de door de algemene vergadering aangewezen kandidaat-overnemer binnen de veertien (14)
kalenderdagen na zijn/haar aanwijzing niet bereid gevonden tot overname van de aandelen, dan heeft de
uittredende vennoot of diens vertegenwoordiger(s) recht op de waarde van de aandelen. De waarde van deze
aandelen wordt door de betrokken partijen vrij bepaald. Bij gebrek aan akkoord wordt de prijs vastgesteld door
twee deskundigen, van wie er één wordt aangewezen door de vennootschap en één door de uittredende
vennoot.
 Komen de twee deskundigen niet tot een akkoord, dan duiden zij een scheidsrechter aan die de prijs definitief
zal vaststellen en tegen wiens besluit geen beroep openstaat.
 Raken zij niet eens over de aanstelling van een scheidsrechter, dan zal deze op verzoek van de meest gerede
partij aangeduid worden door de voorzitter van de ondernemingsrechtbank in wiens ambtsgebied de
vennootschap haar zetel heeft.
 De waardebepaling en het akkoord tussen beide partijen moet ten laatste zes (6) maanden na de uittreding
vastgesteld zijn.
 OVERLIJDEN
 Het overlijden van een vennoot geeft geen aanleiding tot het ontbinden van de vennootschap. De erfgenamen
mogen in geen geval de zegels laten leggen of een gerechtelijke inventaris laten opmaken, noch de normale
gang van zaken van de vennootschap belemmeren.
 REGISTER VAN AANDELEN

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

 Op de maatschappelijke zetel wordt een register van aandelen gehouden, dat omvat:
 1) de juiste aanduiding van ieder vennoot en het aantal aandelen dat hem/haar toebehoort;
 2) de aanduiding van de gedane stortingen;
 3) de afstand of overdracht van aandelen met hun datum, gedagtekend en ondertekend door de overdrager en
de overnemer in geval van overdracht onder levenden, door de zaakvoerder(s) en de beneficiant in geval van
overdracht ter zake van overlijden.
 BESTUUR VAN DE VENNOOTSCHAP
 Het bestuur van de vennootschap wordt toevertrouwd aan één of meer zaakvoerders, welke of derden of
gecommanditeerde vennoten kunnen zijn.
 De zaakvoerders worden benoemd door de vennoten, samen handelend, welke hen, mits éénparigheid van alle
stemmen, te allen tijde, zonder hun beslissing te moeten verrechtvaardigen, kunnen ontslaan.
 Iedere zaakvoerder is bevoegd om alle handelingen te verrichten die nodig of dienstig zijn voor de
verwezenlijking van het doel van de vennootschap. Het is hen niet geoorloofd handelingen te stellen namens de
vennootschap of verbintenissen aan te gaan die vallen buiten het doel van de vennootschap of buiten de perken
van de hen verleende opdracht.
 Iedere zaakvoerder verbindt de vennootschap in en buiten rechte.
 Met éénparigheid van stemmen wordt de heer Wouter KERSSCHOT, voornoemd, benoemd tot statutaire
zaakvoerder van de vennootschap voor onbepaalde duur. Het mandaat van zaakvoerder is onbezoldigd,
behoudens andersluidende beslissing van de algemene vergadering.
 Als opvolgend statutair zaakvoerder is aangesteld: de heer Bart KERSSCHOT, wonende te 9230 Wetteren,
Veldstraat 12. Hij volgt van rechtswege de zaakvoerder op wanneer deze overlijdt en/of permanent onbekwaam
is en vervangt hem van rechtswege wanneer deze in de tijdelijke onmogelijkheid verkeert zijn opdracht uit te
oefenen.
 BIJZONDERE VOLMACHTEN
 De zaakvoerder kan lasthebbers van de vennootschap aanstellen. Alleen bijzondere en beperkte volmachten
voor bepaalde of voor een reeks bepaalde rechtshandelingen zijn geoorloofd. De lasthebbers verbinden de
vennootschap, binnen de perken van de hun verleende volmacht.
 TOEZICHT
 Iedere vennoot heeft het recht onbeperkt toezicht en controle uit te oefenen op alle verrichtingen van de
vennootschap. Hij kan ter plaatse inzage nemen van de boeken, de brieven, de notulen en in het algemeen van
alle geschriften van de vennootschap. Iedere vennoot kan zich laten bijstaan of vertegenwoordigen door een
extern IAB- accountant, ingeschreven op het tableau van het Instituut van de Accountants en de
Belastingconsulenten.
 ALGEMENE VERGADERING - BOEKJAAR
 a) Jaarvergadering – Bijzondere of buitengewone algemene vergadering
 De jaarvergadering wordt gehouden op de 3de vrijdag van de maand juni om 11 uur of indien de dag een
wettelijke feestdag is, de eerstvolgende werkdag.
 De bijzondere of buitengewone algemene vergaderingen worden gehouden op de dag en het uur aangewezen in
de uitnodigingen.
 b) Bijeenroeping
 De algemene vergadering komt bijeen op uitnodiging van de zaakvoerder, het college van zaakvoerders of van
de gecommanditeerde vennoten.
 De jaarvergadering moet worden bijeengeroepen op de daartoe bepaalde plaats, dag en uur, en dit binnen de
zes maanden na afsluiting van het boekjaar.
 De zaakvoerder is gehouden een algemene vergadering bijeen te roepen binnen de veertien (14) kalenderdagen
na daartoe verzocht te zijn door de meerderheid van de vennoten, met opgave door laatstgenoemden van de te
behandelen onderwerpen, en dit per brief, telefax, e-mail of elk ander elektronisch communicatiemiddel.
 c) Formaliteiten
 De oproeping geschiedt geldig per brief, telefax, e-mail of via elk ander elektronisch communicatiemiddel, en dit
telkens ten minste drie volle kalenderdagen vóór de vergadering, behoudens in geval van hoogdringendheid. In
dit laatste geval worden de aard en de redenen van de hoogdringendheid vermeld in de oproeping of in het
verslag van de vergadering.
 d) Stemrecht
 Elk aandeel heeft recht op één stem.
 Iedere vennoot mag persoonlijk aan de stemming deelnemen of zich laten vertegenwoordigen door een
lasthebber die vennoot moet zijn.
 e) Besluiten
 De besluiten van de algemene vergadering worden in de regel genomen bij gewone meerderheid, behoudens
hetgeen volgt. Bij staking van stemmen is het voorstel verworpen.
 De besluiten van de buitengewone algemene vergadering waarbij de statuten worden gewijzigd evenals de
besluiten inzake wijziging van de naam, het kapitaal, het aannemen en het uitsluiten van vennoten, de
vroegtijdige ontbinding van de vennootschap, worden goedgekeurd mits de eenparige goedkeuring van alle
gecommanditeerde vennoten en de gewone meerderheid van de stille vennoten.
 f) Boekjaar
 Het boekjaar begint op 1 januari en eindigt op 31 december daarna.
 g) Inventaris -Jaarrekening
 Op het einde van elk boekjaar wordt door toedoen van de zaakvoerder of van het college van zaakvoerders de
inventaris van het vermogen van de vennootschap opgesteld, wordt de jaarrekening opgemaakt over het voorbije

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

boekjaar en wordt de boekhouding afgesloten.
 WINSTVERDELING
 Over de winstbestemming en reservevorming zal beslist worden door de algemene vergadering beslissend bij
gewone meerderheid. De verliezen zullen onder de vennoten verdeeld worden volgens dezelfde verhouding als
deze die voorzien is voor de verdeling van de winsten. Nochtans zal de bijdrage in de verliezen van de stille
vennoten nooit hun inbreng mogen overtreffen.
 ONTBINDING - VEREFFENING
 In geval van ontbinding van de vennootschap, om welke reden of op welk tijdstip ook, geschiedt de vereffening
door de vereffenaars benoemd door de algemene vergadering. Bij gebreke van dergelijke benoeming geschiedt
de vereffening door de zaakvoerders, handelend in de hoedanigheid van een vereffeningscomité. Behoudens
andersluidend besluit, treden de vereffenaars gezamenlijk op.
 Ingeval de vereffenaar een rechtspersoon is, moet de natuurlijke persoon die hem vertegenwoordigt voor de
uitoefening van de vereffening in het benoemingsbesluit worden aangewezen.
 De vereffenaars treden pas in functie nadat de ondernemingsrechtbank is overgegaan tot de bevestiging van
hun benoeming ingevolge een beslissing van de algemene vergadering. De bevoegde rechtbank is die van het
arrondissement waar de vennootschap op de dag van het besluit tot ontbinding haar zetel heeft. Indien de zetel
van de vennootschap binnen de zes maanden voor het besluit tot ontbinding werd verplaatst, is de bevoegde
rechtbank die van het arrondissement waar de vennootschap haar zetel had voor de verplaatsing ervan. De
rechtbank gaat pas over tot de bevestiging van de benoeming nadat zij heeft nagegaan dat de vereffenaars alle
waarborgen van rechtschapenheid bieden. De rechtbank oordeelt tevens over de handelingen die de vereffenaar
gesteld heeft tussen zijn benoeming door de algemene vergadering en de bevestiging ervan. Zij kan die
handelingen met terugwerkende kracht bevestigen, dan wel nietig verklaren indien zij kennelijk in strijd zijn met
de rechten van derden. Een akte houdende benoeming van een vereffenaar kan slechts geldig worden
neergelegd overeenkomstig artikel 74 van het Wetboek van Vennootschappen wanneer er een afschrift van de
beslissing tot bevestiging of homologatie door de ondernemingsrechtbank wordt bijgevoegd.
 Zo de bevoegde rechtbank weigert over te gaan tot de homologatie of de bevestiging, wijst ze zelf een
vereffenaar aan, eventueel op voorstel van de algemene vergadering.
 De rechtbank doet uitspraak uiterlijk binnen de 24 uur nadat het verzoekschrift tot homologatie of bevestiging is
ingediend.
 De vereffenaars beschikken over de meest uitgebreide machten overeenkomstig de artikelen 186 en volgende
van het Wetboek van Vennootschappen, behoudens beperkingen opgelegd door de algemene vergadering.
 De vereffenaars zijn gehouden de algemene vergadering bijeen te roepen wanneer de aandeelhouders die één
vijfde van de in omloop zijnde effecten het vragen.
 De algemene vergadering bepaalt de vergoeding van de vereffenaars.
 Vooraleer de vereffening wordt afgesloten, leggen de vereffenaars het plan voor de verdeling van de activa
onder de verschillende schuldeisers voor akkoord voor aan de ondernemingsrechtbank van het arrondissement
waarbinnen de vennootschap haar zetel heeft.
 Na uitzuivering van alle schulden, lasten en kosten van de vereffening, wordt het nettoactief vooreerst
aangewend, om in geld of in natura, het volgestorte en nog niet-terugbetaalde bedrag van de aandelen terug te
betalen.
 Het eventueel overschot wordt in gelijke delen verdeeld onder al de aandelen.
 Indien de netto-opbrengst niet volstaat om alle aandelen terug te betalen, betalen de vereffenaars bij voorrang
de aandelen uit die in meerdere mate zijn volgestort totdat ze op gelijke voet staan met de aandelen die in
mindere mate werden volgestort of doen ze ten laste van deze laatste een aanvullende oproeping van kapitaal.
 Onverminderd artikel 181 van het Wetboek van Vennootschappen, zijn een ontbinding en vereffening in één akte
evenwel mogelijk mits naleving van de voorwaarden bepaald in artikel 184, §5 van het Wetboek van
Vennootschappen.
 SLOTBEPALINGEN
 1) Het eerste boekjaar van de vennootschap gaat in op 1 februari 2019 en eindigt op 31 december 2020. De
eerste jaarvergadering zal gehouden worden in het jaar 2021.
 2) De eerste jaarvergadering zal gehouden worden op de 3de vrijdag van de maand juni 2021 om 11 uur.
 3) De algemene vergadering besluit om de heer Wouter KERSSCHOT, voornoemd, aan te stellen als vaste
vertegenwoordiger ingeval de vennootschap een bestuursmandaat in een andere vennootschap(pen) zou
opnemen. De zaakvoerder neemt akte omtrent de wenselijkheid deze benoeming te laten bekrachtigen van zodra
de vennootschap rechtspersoonlijkheid heeft verkregen en of in hoofde van de bestuurde vennootschap.
 4) Partijen komen overeen dat alle bovenvermelde bepalingen met inbegrip van deze betreffende de
vertegenwoordiging, in zoverre verenigbaar met de dwingende bepalingen van het Burgerlijk Wetboek, onverkort
gelden in de periode van heden tot de neerlegging overeenkomstig artikel 10, §1 van de Vennootschappenwet.
Na de neerlegging zullen al deze bepalingen toepasselijk zijn op de rechtspersoon.
 5) Partijen verklaren dat de vennootschap bij toepassing van artikel 60 van het Wetboek van Vennootschappen
de verbintenissen overneemt die voor rekening en ten name van de vennootschap in oprichting zijn aangegaan
te rekenen vanaf 1 februari 2019. Deze overneming zal maar effect sorteren van zodra de vennootschap
rechtspersoonlijkheid heeft verkregen. De verbintenissen, aangegaan in de tussenperiode, zijn eveneens
onderworpen aan artikel 60 van het Wetboek van Vennootschappen, en dienen, eens de vennootschap
rechtspersoonlijkheid heeft, te worden bekrachtigd.
 6) De oprichters geven bijzondere volmacht aan de coöperatieve vennootschap met beperkte aansprakelijkheid
DKF-LAGAE, met zetel te 8700 Tielt, Holdestraat 2 om met de mogelijkheid tot indeplaatsstelling alle nuttige of
noodzakelijke administratieve formaliteiten te vervullen, met inbegrip van de aanvraag bij de BTW,

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

Ondernemingsloket met het oog op de inschrijving van de gegevens in de Kruispuntbank der Ondernemingen,
Sociale Verzekeringskas en de directe belastingen.
 
 
Voor éénsluidend uittreksel
 
 
De heer Wouter KERSSCHOT,
 Zaakvoerder
 
 
Tegelijkertijd hiermee neergelegd: een origineel ondertekende versie van de oprichtingsakte dd. 10 februari 2019.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

13
/0

2/
20

19
 - 

An
ne

xe
s 

du
 M

on
ite

ur
 b

el
ge

 


