





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Enlight

(afgekort) : Enlight

Rechtsvorm : Vennootschap onder firma

Zetel : Hugo Verrieststraat 1

8000

België

Onderwerp akte : Oprichting

Brugge

Oprichting VOF Enlight
 
PARTIJEN:
Dirk Colaert,  wonende te Hugo Verrieststraat 1, 8000 Brugge, geboren op 05 februari 1955, hierna te noemen
vennoot sub 1,
en
Katelijn Roseeuw,  wonende te Hugo Verrieststraat 1, 8000 Brugge, geboren op 14 april 1956, hierna te noemen
vennoot sub 2
gezamenlijk verder te noemen: "de vennoten",
 
IN AANMERKING NEMENDE:
dat zij met elkaar met ingang van 14 februari 2019 een vennootschap onder firma zijn aangegaan, teneinde voor
gezamenlijke rekening en onder gemeenschappelijke naam een bedrijf uit te oefenen;
 
ZIJN OVEREENGEKOMEN ALS VOLGT:
 
Artikel 1: Naam en plaats van vestiging
De vennootschap draagt de naam “Enlight” en is gevestigd te Hugo Verrieststraat 1, 8000 Brugge . De
vennootschap kan elders nevenvestigingen hebben.
 
Artikel 2: Doel
De vennootschap heeft ten doel het voor gezamenlijke rekening exploiteren van een bedrijf en al hetgeen
daartoe behoort en daarmee in verband staat in de ruimste zin van het woord. De activiteiten van de
vennootschap hebben tot doel het commercieel exploiteren van de kennis en vaardigheden van de vennoten.
Meer in het bijzonder situeren deze kennis en vaardigheden vooral in het gebied van:
medische informatietechnologie en artificiële intelligentie
artistieke expressies zoals tekenen, schilderen en fotografie
ambachtelijke en technische werken (houtbewerking, metaalbewerking)
Daarnaast wil de vennootschap de condities scheppen om deze activiteiten te ontplooien en samen met derden
gelijkaardige activiteiten op te zetten.
 
Artikel 3: Duur en opzegging
De vennootschap is met ingang van 14 februari 2019 voor onbepaalde tijd aangegaan. Ieder van de vennoten
heeft het recht de vennootschap door opzegging te beëindigen. Dit dient te geschieden via mail aan de andere
venno(o)t(en), met inachtneming van een opzegtermijn van drie maanden en niet anders dan tegen het einde van
het boekjaar.

 *19308677*
Neergelegd
25-02-2019

0721521533

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

 
Artikel 4: Inbreng
Lid 1:  Door ieder van de vennoten wordt ingebracht zijn kennis, arbeid en vlijt, relaties en vergunningen voor
zover deze op de door de vennootschap te drijven onderneming betrekking hebben.
Lid 2:      Door vennoot sub 1 worden de volgende activa ingebracht: �100
Door vennoot sub 2 worden de volgende activa ingebracht: �100
 
Er worden verder geen activa in het bedrijf opgenomen. De verdere activa van het bedrijf bestaan uit de
inkomsten die het bedrijf verwerft en aankopen die het bedrijf doet.
Lid 3:  Met onderling goedvinden kunnen door de vennoten meer geld en/of goederen in de vennootschap
worden ingebracht.
 
Artikel 5: Kapitaalrekening - rente
Lid 1:  Ieder der vennoten wordt voor zijn inbreng in geld of goederen op een ten name van ieder van hen
gestelde kapitaalrekening gecrediteerd ten belope van het ingebrachte bedrag of de waarde van de betreffende
goederen.
Lid 2:  Iedere vennoot wordt voor het aan hem toekomende winstaandeel, voor zover hij dit niet heeft
opgenomen, op zijn kapitaalrekening gecrediteerd, terwijl hij voor niet aangezuiverd verlies op zijn
kapitaalrekening wordt gedebiteerd.
Lid 3:  Voor wat betreft hun onderlinge rechtsverhouding beschouwen de vennoten het bedrag dat ieder hunner
volgens zijn kapitaalrekening toekomt, als schuld van de vennootschap, en het bedrag dat ieder hunner volgens
zijn kapitaalrekening eventueel verschuldigd mocht zijn, als schuld aan de vennootschap.
Lid 4:  Op het saldo van de kapitaalrekening van iedere vennoot wordt geen rente berekend. Er is ook geen rente
verschuldigd over het saldo dat hij volgens zijn kapitaalrekening bij aanvang van het boekjaar verschuldigd mocht
zijn.
 
Artikel 6: Bevoegdheid
Lid 1:  Iedere vennoot is bevoegd voor de vennootschap te handelen en te tekenen, gelden voor haar uit te
geven en te ontvangen, aankopen en verkopen te doen,  beschikbare gelden bij de bankier van de vennootschap
opnemen, de vennootschap aan derden en derden aan de vennootschap te verbinden, het huren en verhuren en
huur opzeggen van onroerende zaken, tenzij dit niet met het doel van de vennootschap in verband staat.
Lid 2:   De medewerking van alle vennoten wordt echter gevorderd voor:
het verkrijgen en vervreemden van onroerende zaken;
het verlenen van zakelijke rechten en het overdragen tot zekerheid van roerende zaken;
het in dienst nemen en het ontslaan van personeel, anders dan wegens een dringende reden in de zin der wet,
alsmede het verlenen en intrekken van procuratie;
het aangaan van geldleningen ten laste van de vennootschap;
het ter leen verstrekken van gelden van de vennootschap;
het aangaan van borgtochten ten laste van de vennootschap, het anderszins verbinden van de vennootschap
voor de schulden van een derde of zich jegens derden garant stellen; dit alles behoudens schriftelijke
toestemming van de andere vennoot;
het deelnemen in andere ondernemingen, het vestigen en opheffen van filialen;
het aangaan van verplichtingen die strekken tot de aankoop van activa, waaronder auto's en inventaris;
het voeren van rechtsgedingen (met uitzondering van rechtsmaatregelen die geen uitstel kunnen lijden), het
berusten in rechtsvorderingen, het aangaan van dadingen, compromissen of akkoorden, het opdragen van de
berechting van geschillen met derden aan scheidslieden of bindend adviseurs;
 
Lid 3:  Sub1 is de zaakvoerder van de vennootschap. Hij kan handelen in overeenstemming met en binnen de
limieten van de andere bepalingen van dit contract.
Lid 4:    De jaarvergadering wordt gehouden op 14 februari van elk jaar.
 
Artikel 7: Samenwerking
De vennoten verdelen hun werkzaamheden in onderling overleg. Zij verbinden zich jegens elkaar om geen
handelingen te verrichten waartegen één van hen zich uitdrukkelijk heeft verzet.
 
 
Artikel 8: Boekjaar, balans en winst- en verliesrekening
Lid 1:   Het boekjaar van de vennootschap loopt van één januari tot en met eenendertig december.
Lid 2:  Na afloop van elk boekjaar, alsmede bij het einde van de vennootschap in de loop van enig boekjaar,
worden de boeken van de vennootschap afgesloten en wordt een balans en winst- en verliesrekening (hierna
jaarrekening) opgemaakt. De vennoten tekenen deze ten bewijze van goedkeuring en van onderlinge décharge
binnen zes maanden na afloop van het boekjaar, of, ingeval de vennootschap eindigt, binnen drie maanden na
het einde van de vennootschap.
Lid 3:  Blijft een vennoot gedurende vier weken, nadat hij door de andere venno(o)t(en) daartoe bij aangetekend
schrijven is aangemaand, in gebreke bedoelde stukken te tekenen, dan zal - tenzij hij binnen genoemde termijn
van vier weken zijn bezwaar daartegen bij aangetekend schrijven heeft kenbaar gemaakt - de handtekening van
de andere venno(o)t(en) ook voor hem verbindend zijn.
Lid 4:  De jaarrekening zal ongeacht de ondertekening in ieder geval ten opzichte van een vennoot bindend zijn,

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

na het verstrijken van één jaar na ontvangst hiervan, als in die periode door hem geen bezwaren schriftelijk aan
de mede-venno(o)t(en) of degene die de stukken vaststelt kenbaar zijn gemaakt.
 
Artikel 9: Primaire arbeidsbeloning
Lid 1:  De vennoten kunnen ten aanzien van één of meerdere van hen overeenkomen, dat aanspraak bestaat op
een primaire arbeidsbeloning.
Lid 2:  Bij het overeenkomen en vaststellen van de omvang van een primaire arbeidsbeloning, zal de onderlinge
verhouding in de mate van inbreng van arbeid en vlijt van de vennoten leidend zijn.
Lid 3:  De vennoot die aanspraak heeft op een primaire arbeidsbeloning, is bevoegd om deze in wekelijkse of
maandelijkse termijnen op te nemen uit de kas van de vennootschap, zulks bij wijze van voorschot op het hem
toekomende winstaandeel uit de vennootschap en met inachtneming van hetgeen daarover in artikel 11 is
bepaald.
Lid 4:  Indien, en voor zover, bij de vaststelling van de jaarstukken mocht blijken dat het bedrijfsresultaat van de
vennootschap, bepaald overeenkomstig artikel 10 lid 1 tot en met 3 (derhalve vóór aftrek van de primaire
arbeidsbeloningen) lager is dan het totaalbedrag van de primaire arbeidsbeloningen waarop de vennoten in
beginsel aanspraak hadden, zal de aanspraak van elke vennoot op een arbeidsbeloning naar rato worden
verminderd.
 
Artikel 10: Berekening winst/verlies en verdeling
Lid 1:  Ter berekening van het jaarlijkse bedrijfsresultaat van de vennootschap worden van de bruto-inkomsten
afgetrokken alle verliezen, bedrijfskosten en afschrijvingen, een en ander bepaald overeenkomstig algemeen
aanvaarde waarderings- en resultaatsbepalingsgrondslagen.
Lid 2:  De afschrijvingen op goederen worden zoveel mogelijk bepaald op ten minste het bedrag, dat fiscaal
toelaatbaar en bedrijfseconomisch wenselijk is.
Lid 3:  Op het aldus bepaalde bedrijfsresultaat van de vennootschap worden allereerst in mindering gebracht de
aan de vennoten toekomende rentevergoedingen als bedoeld in artikel 5 lid 4.
Lid 4:  Op het bedrijfsresultaat na aftrek van de rentevergoedingen als bedoeld in artikel 5 lid 4 worden
vervolgens in mindering gebracht het totaal van de primaire arbeidsbeloningen als bedoeld in artikel 9 waarop de
vennoten aanspraak hebben.
Lid 5:  In de dan nog resterende winst, respectievelijk het verlies, berekend op grond van hetgeen eerder in dit
artikel is bepaald, zullen de vennoten ieder evenredig delen.
Lid 6:  De totaalsom van rente over het saldo van zijn kapitaalrekening, aanspraak op primaire arbeidsbeloning
en gerechtigdheid in de resterende winst ex lid 5 van een vennoot zal gelden als het hem toekomende
winstaandeel uit de vennootschap.
Artikel 11: Opname winstaandeel
Lid 1:  Voor zover dit de bedrijfsvoering en financiering van de vennootschap niet in gevaar brengt, is ieder der
vennoten bevoegd om als voorschot op het hem toekomende winstaandeel uit de vennootschap wekelijks of
maandelijks een bedrag uit de kas van de vennootschap op te nemen, waarvan de omvang door de vennoten in
onderling overleg wordt vastgesteld.
Lid 2:  Indien bij de vaststelling van de jaarstukken blijkt dat een vennoot meer dan het hem toekomende
winstaandeel heeft opgenomen, is hij gehouden het teveel genotene binnen een maand na constatering hiervan
te restitueren.
Lid 3:  Voor zover in enig jaar een verlies is geleden, zullen de vennoten in daarop volgende jaren waarin winst
wordt genoten, deze winst niet opnemen totdat het geleden verlies is gecompenseerd.
 
Artikel 12: Arbeidsongeschiktheid
Lid 1:  Wanneer een vennoot ten gevolge van ziekte, invaliditeit of andere lichamelijke of geestelijke storing
geheel of gedeeltelijk niet in staat is om de door hem in de vennootschap in te brengen arbeid te verrichten,
neemt de andere vennoot c.q. nemen de andere vennoten gezamenlijk diens taken zoveel mogelijk waar. Voor
zover daarbij de bijstand of hulp van derden noodzakelijk is, zullen de hieraan verbonden kosten ten laste van de
vennootschap komen.
 
Artikel 13: Einde vennootschap
De vennootschap eindigt:
indien de vennoten daartoe in onderling overleg besluiten en wel op het door hen bij dat besluit te bepalen
tijdstip. Dit besluit moet schriftelijk worden vastgelegd en ondertekend;
door opzegging door een van de vennoten, overeenkomstig het bepaalde in artikel 3;
door overlijden, ondercuratelestelling, faillissement of aanvraag tot surséance van betaling of het verlies van het
vrije beheer over zijn vermogen om welke reden ook van een van de vennoten;
indien één der vennoten zijn recht op onmiddellijke ontbinding van de vennootschap inroept vanwege het feit dat
de andere venno(o)t(en) één of meer van de bepalingen van deze overeenkomst overtreedt, niet nakomt of niet
behoorlijk nakomt;
 
Artikel 14: Liquidatie
Lid 1:  Indien de vennootschap eindigt door opzegging, dan wel in onderling overleg, zullen de zaken der
vennootschap zo spoedig mogelijk door de vennoten worden geliquideerd, tenzij het bedrijf wordt voortgezet op
de manier zoals hierna vermeld in artikel 15.
Lid 2:  Bij het eindigen der vennootschap is ieder van de vennoten in het vermogen van de vennootschap

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

gerechtigd, voor de bedragen waarvoor hij in de boeken der vennootschap is gecrediteerd, vermeerderd of
verminderd met zijn aandeel in de winst of het verlies, gemaakt of geleden blijkens de overeenkomstig artikel 8
opgemaakte jaarrekening.
Lid 3:  Op de na het eindigen der vennootschap op te maken balans zullen, tenzij schriftelijk onderling anders
wordt overeengekomen, de activa worden gewaardeerd tegen de de door de vennoten geschatte waarde,
eventueel met de hulp van een derde partij.
Lid 4:  In de liquidatiewinst of het liquidatieverlies, casu quo de meerwaarde of de minderwaarde (één en ander
indien van toepassing) zal door ieder der vennoten, met toepassing van de onder de artikelen 9 en 10
weergegeven winstverdeling worden deelgenomen.
 
 
Artikel 15: Voortzetting, overname en verblijven
Lid 1:  Indien de vennootschap eindigt bestaat een recht tot voortzetting van het bedrijf van de vennootschap en
wel:
a:        In het geval als bedoeld in artikel 13 sub 2 voor de niet-opzeggende venno(o)t(en);
b:       In een geval als bedoeld in artikel 13 sub 3 voor de overige venno(o)t(en);
c:        In geval van ontbinding overeenkomstig het bepaalde in artikel 13 sub 4 voor de venno(o)t(en) die met
recht de ontbinding heeft/hebben ingeroepen.
Lid 2:  De venno(o)t(en) die aldus de zaken der vennootschap voortzet(ten), dient/dienen zijn/hun verlangen
daartoe binnen drie maanden na het eindigen der vennootschap schriftelijk te kennen geven aan de andere
venno(o)t(en) of diens rechtverkrijgenden, op straffe van verval van het recht.
Lid 3:  Het recht van voortzetting houdt in om alleen of met anderen de activiteit (eventueel met de handelsnaam)
van de vennootschap voort te zetten onder verplichting (tevens een recht) alle tot het vennootschapsvermogen
behorende vermogensbestanddelen over te nemen, zich te laten toedelen of, wat de schulden betreft voor zijn
rekening te nemen en aan de andere vennoot of diens rechtsopvolgers in geld uit te keren de waarde van diens
aandeel in dit vermogen.
Lid 4:  Onder deze vermogensbestanddelen zijn begrepen die welke slechts in economische zin in de
vennootschap zijn ingebracht, tenzij redelijkheid en billijkheid zich daar tegen verzet.
Lid 5:  De venno(o)t(en) die de zaken van de vennootschap voortzet(ten) (daaronder begrepen
verblijven/overname) is dan verplicht tot uitkering aan de uittredende vennoot of diens rechtverkrijgenden van het
bedrag dat aan deze toekomt, overeenkomstig het in artikel 14 bepaalde, blijkens de daar bedoelde jaarrekening.
Lid 6:  Deze uitkering zal echter niet anders kunnen worden gevorderd dan in 12 gelijke maandelijkse termijnen,
waarvan de eerste zal verschijnen twee maanden na de dag van beëindiging van de vennootschap. Een en
ander onverminderd dadelijke algehele opeisbaarheid ingeval van overlijden, faillissement, toepassing Wet
Schuldsanering Natuurlijke Personen, aanvraag van surséance van betaling, bij verzuim van de prompte
voldoening door of ondercuratelestelling van de tot uitkering verplichte vennoot alsmede bij vervreemding door
deze van de voortgezette onderneming.
Lid 7:  Van het niet uitgekeerde bedrag zal een rente worden vergoed gelijk aan de voor dat jaar geldende
wettelijke rente.
 
Artikel 16: Toetreding
Toetreding van nieuwe vennoten zal alleen zijn toegestaan met schriftelijke toestemming van alle vennoten.
 
 
Aldus overeengekomen en in ...voud opgemaakt en ondertekend op 14 februari 2019 te Brugge.
 
...........................
(naam en handtekening)
 
...........................
 
(naam en handtekening
 
 
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

27
/0

2/
20

19
 - 

An
ne

xe
s 

du
 M

on
ite

ur
 b

el
ge

 


