





























In de bijlagen bij het Belgisch Staatsblad bekend te maken kopieLuik B
na neerlegging van de akte ter griffie

Achterkant : Naam en handtekening (dit geldt niet voor akten van het type "Mededelingen").
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n

Griffie

aan het
Belgisch

behouden
Voor-

Staatsblad

Mod PDF 19.01

Ondernemingsnr : 0718658449
Naam
(voluit) : TX M&A LAWYERS

(verkort) : TML
Rechtsvorm : Besloten vennootschap met beperkte aansprakelijkheid

Volledig adres v.d. zetel Rendierstraat 5 bus 3
 : 2610 Antwerpen

Onderwerp akte : BENAMING, WIJZIGING RECHTSVORM

Tekst:
Uit een proces-verbaal van de buitengewone algemene vergadering van de vennoten van de
besloten vennootschap met beperkte aansprakelijkheid “TX M&A LAWYERS”, met maatschappelijke
zetel te 2610 Antwerpen-Wilrijk, Rendierstraat 5, bus 3, ingeschreven in het rechtspersonenregister
onder nummer 0718.658.449 RPR Antwerpen, met B.T.W.-nummer BE0718.658.449, opgemaakt
door notaris Philippe VAN DEN KIEBOOM, te Antwerpen, 6de kanton, op 3 mei 2019, geregistreerd,
blijkt dat volgende besluiten door de buitengewone algemene vergadering genomen werden:
Eerste besluit
De algemene vergadering besluit dat de vennootschap vanaf heden volgende maatschappelijke
benaming aanneemt: “TAX M&A LAW”, afgekort “TML”.
Tweede besluit
In toepassing van de mogelijkheid geboden door artikel 39, §1, tweede lid van de wet van 23 maart
2019 tot invoering van het Wetboek van vennootschappen en verenigingen en houdende diverse
bepalingen, besluit de algemene vergadering om de vennootschap vervroegd te onderwerpen aan de
bepalingen van het Wetboek van vennootschappen en verenigingen, met ingang van de datum
waarop deze akte wordt bekendgemaakt.
Derde besluit
In aansluiting bij het tweede besluit, besluit de algemene vergadering dat de vennootschap de
rechtsvorm van het Wetboek van vennootschappen en verenigingen zal aannemen die het dichtst
aansluit bij haar huidige vorm, met name deze van de besloten vennootschap (afgekort BV).
Bij de oprichting werd het maatschappelijk kapitaal, groot achttienduizend zeshonderd euro (€ 18
600,00), volledig volstort. Het eerste boekjaar is thans nog lopende; er werd nog geen wettelijke
reserve aangelegd.
De vergadering besluit dat het werkelijk gestort kapitaal van de vennootschap, hetzij achttienduizend
zeshonderd euro (€ 18 600,00), kwalificeert als beschikbaar ingebracht vermogen.
De vergadering besluit dat het werkelijk gestort kapitaal dus niet op een statutair onbeschikbare
eigen vermogensrekening gezet wordt.
De comparant wordt er op gewezen:

    •  dat hij een voldoende aanvangsvermogen dient te voorzien;
    •  op zijn aansprakelijkheid indien dat niet het geval is;
    •  dat voorafgaandelijk het overgaan tot uitkering van het ingebracht vermogen, steeds eerst een
solvabiliteitstest en liquiditeitstest dient gedaan te worden.
Vierde besluit
Als gevolg van de voorgaande besluiten, besluit de algemene vergadering volledig nieuwe statuten
aan te nemen, die in overeenstemming zijn met het Wetboek van vennootschappen en verenigingen,
zonder evenwel een wijziging aan de brengen in haar voorwerp.
De algemene vergadering verklaart en besluit dat de tekst van de nieuwe statuten als volgt luidt:
STATUTEN

 *19317971*
Neergelegd
16-05-2019

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

5/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Achterkant : Naam en handtekening (dit geldt niet voor akten van het type "Mededelingen").
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n

aan het
Belgisch

Voor-
behouden

Staatsblad

Mod PDF 19.01

Titel I: Rechtsvorm – Naam – Zetel – Voorwerp – Duur
Artikel 1. Naam en rechtsvorm
De vennootschap neemt de vorm aan van een besloten vennootschap.
Zij verkrijgt de naam “TAX M&A LAW”, afgekort “TML”. De volledige en afgekorte benaming kunnen
samen of afzonderlijk worden gebruikt.
Artikel 2. Zetel
De zetel is gevestigd in het Vlaams Gewest.
Het adres van de zetel kan worden overgebracht naar om het even welke plaats in het tweetalig
gebied Brussel Hoofdstad of in het Nederlands taalgebied, door eenvoudige beslissing van het
bestuursorgaan, die alle machten heeft teneinde op authentieke wijze de eventuele statutenwijziging
die eruit voortvloeit, te doen vaststellen, zonder dat dit aanleiding mag geven tot een wijziging van de
taal van de statuten.
Artikel 3. Voorwerp
De vennootschap heeft tot voorwerp het verlenen van diensten die behoren tot de uitoefening van
het beroep van advocaat, alsook alle activiteiten die verenigbaar zijn met de hoedanigheid van
advocaat, zoals (zonder dat deze opsomming beperkend is) het uitoefenen van mandaten als
bestuurder of vereffenaar van vennootschappen, het aanvaarden van aanstellingen als curator, het
aanvaarden van onderwijsopdrachten, het verzorgen van publicaties, het aanvaarden van een
bemiddelingsopdracht en het optreden als scheidsman.
De vennootschap zal bij de uitoefening van haar activiteit de professionele en deontologische regels
en richtlijnen eerbiedigen die opgelegd worden door de raad van de Orde van Advocaten bij de balie
te Antwerpen, en onder meer deze vervat in de Beroepscodex van de gezegde orde.
De vennootschap mag als aandeelhouder deelnemen aan elke vennootschap, associatie of
groepering van natuurlijke en/of rechtspersonen die het beroep van advocaat uitoefenen.
De vennootschap zal zich inspannen om haar patrimonium op zo efficiënt mogelijk wijze te beheren
en haar actiefbestanddelen optimaal te rendabiliseren; daartoe mag zij alle mogelijke investeringen
en beleggingen verrichten, zowel roerende als onroerende, zowel in volle eigendom, blote eigendom
of vruchtgebruik, ook in het kader van de bezoldiging van de bestuurder in natura. De vennootschap
mag ook alle handelingen verrichten van burgerlijke en financiële aard, die nodig of nuttig zijn voor
de verwezenlijking van haar voorwerp, zelfs indien ze er niet rechtstreeks in verband mee staan.
Daartoe kan de vennootschap samenwerken met, deelnemen in, of op gelijk welke wijze,
rechtstreeks of onrechtstreeks, belangen nemen in andere ondernemingen.
De vennootschap kan zich zowel tot waarborg van eigen verbintenissen als tot waarborg van
verbintenissen van derden persoonlijk of zakelijk borg stellen.
De vennootschap kan eveneens optreden als bestuurder, volmachtdrager, mandataris of vereffenaar
in andere vennootschappen of ondernemingen.
De vennootschap kan in het algemeen roerende of onroerende handelingen verrichten in
rechtstreeks of onrechtstreeks verband met haar voorwerp of welke van aard zouden zijn de
verwezenlijking ervan geheel of ten dele te vergemakkelijken.
Artikel 4. Duur
De vennootschap is opgericht voor een onbepaalde duur.
De vennootschap kan ontbonden worden bij besluit van de algemene vergadering die beraadslaagt
zoals inzake statutenwijziging.
Titel II: Eigen vermogen en inbrengen
Artikel 5. Inbrengen
Als vergoeding voor de inbrengen werden honderdzesentachtig (186) aandelen uitgegeven.
Ieder aandeel geeft een gelijk recht in de winstverdeling en in het vereffeningsaldo.
Artikel 6. Statutair onbeschikbare eigen vermogensrekening
De vennootschap beschikt thans over geen statutair onbeschikbare eigen vermogensrekening
waarop inbrengen van de aandeelhouders geboekt worden die niet vatbaar zijn voor uitkering aan de
aandeelhouders.
Het bij oprichting ingebrachte vermogen van achttienduizend zeshonderd euro (€ 18 600,00) wordt
niet op een statutair onbeschikbare eigen vermogensrekening gezet, maar kwalificeert als
beschikbaar ingebracht vermogen. De algemene vergadering kan erover beschikken overeenkomstig
de regels van het Wetboek van Vennootschappen en Verenigingen.
Voor de inbrengen die geschieden na de oprichting zullen de uitgiftevoorwaarden bepalen of zij al
dan niet geboekt worden op deze statutair onbeschikbare eigen vermogensrekening. Indien de
uitgiftevoorwaarden niets vermelden, worden zij vermoed niet op deze onbeschikbare eigen
vermogensrekening geboekt te worden.
In geval van inbreng zonder uitgifte van nieuwe aandelen, worden zij eveneens vermoed niet op
deze onbeschikbare eigen vermogensrekening geboekt te worden.
Artikel 7. Stortingsplicht
Aandelen moeten bij hun uitgifte worden volgestort.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

5/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Achterkant : Naam en handtekening (dit geldt niet voor akten van het type "Mededelingen").
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n

aan het
Belgisch

Voor-
behouden

Staatsblad

Mod PDF 19.01

In geval van een enige aandeelhouder-bestuurder, bepaalt deze laatste vrij, naargelang de
behoeften van de vennootschap en op door hem bepaalde tijdstippen, de later door hem uit te
voeren stortingen op de in speciën onderschreven en niet geheel volgestorte aandelen.
Artikel 8. Inbreng in geld met uitgifte van nieuwe aandelen – Recht van voorkeur
Nieuwe aandelen waarop in geld wordt ingeschreven worden het eerst aangeboden aan de
bestaande aandeelhouders naar evenredigheid van het aantal aandelen dat zij bezitten.
Zij kunnen hun recht van voorkeur uitoefenen gedurende een termijn van ten minste vijftien dagen te
rekenen van de dag van de openstelling van de intekening.
De opening van de intekening met voorkeurrecht en het tijdvak waarin dat recht kan worden
uitgeoefend, worden bepaald door het orgaan dat overgaat tot de uitgifte en worden ter kennis
gebracht van de aandeelhouders per e-mail of, voor de personen waarvan de vennootschap niet
over een e-mailadres beschikt, per gewone post, op dezelfde dag te verzenden als de
communicaties per e-mail. Wordt dit recht niet geheel uitgeoefend, dan worden de overblijvende
aandelen overeenkomstig de vorige leden eerst aangeboden aan de andere aandeelhouders, die
hun recht van voorkeur volledig hebben uitgeoefend. Er wordt op dezelfde wijze te werk gegaan tot
de uitgifte volledig is geplaatst of tot geen enkele aandeelhouder nog van deze mogelijkheid gebruik
maakt.
Op de aandelen waarop niet werd ingeschreven door de aandeelhouders zoals hierboven bepaald,
kan worden ingeschreven door: één of meer advocaten, lid van de Orde en ingeschreven op het
Tableau, goedgekeurd door de aandeelhouders.
Artikel 9. Professionele aansprakelijkheid
De aansprakelijkheid van de aandeelhouders is beperkt tot hun inbreng, onverminderd evenwel de
specifieke beroepsaansprakelijkheid voor de verrichtingen die een aandeelhouder namens en voor
rekening van de vennootschap heeft gesteld als advocaat. De aandeelhouder belast met het dossier,
is hoofdelijk aansprakelijk voor de verbintenissen van de vennootschap opzichtens de cliënt.
De beroepsaansprakelijkheid van de aandeelhouders en de vennootschap dient te worden
verzekerd. De aansprakelijkheid van de aandeelhouders is beperkt tot het bedrag dat wordt
uitgekeerd ingevolge de door haar onderschreven basis- en aanvullende polis van haar
beroepsaansprakelijkheidsverzekering bij de Orde van Vlaamse Balies. De cliënt kan van deze polis
op eerste verzoek een afschrift bekomen.
TITEL III. EFFECTEN
Artikel 10. Aard van de aandelen
Alle aandelen zijn op naam, zij zijn voorzien van een volgnummer.
Ze zijn ingeschreven in het register van aandelen op naam; dit register omvat de vermeldingen die
zijn voorgeschreven door het Wetboek van vennootschappen en verenigingen. De aandeelhouders
mogen kennis nemen van dit register betreffende hun effecten.
Het aandelenregister kan gehouden worden in elektronische vorm.
De overdrachten en overgangen hebben slechts uitwerking ten aanzien van de vennootschap en de
derden vanaf hun inschrijving in het register der aandeelhouders. Aan de aandeelhouders worden
certificaten afgegeven van deze inschrijvingen.
Artikel 11. Aandeelhouders
Enkel advocaten, lid van de Orde en ingeschreven op het Tableau, kunnen aandeelhouder zijn van
deze vennootschap.
Enkel de advocaten-aandeelhouders hebben de hoedanigheid van advocaat en in geen geval de
vennootschap.
Wanneer de aandelen van de advocaat-aandeelhouder volgens het huwelijksvermogensstelsel in de
gemeenschap vallen of in het gemeenschappelijk vermogen, dan zullen de lidmaatschapsrechten
alleen mogen worden uitgeoefend door diegene die bevoegd is om lid te zijn van de vennootschap.
Bij overgang van de aandelen bij overlijden, komen de lidmaatschapsrechten slechts aan de
erfgenamen toe in de mate zoals bij deze statuten is bepaald.
Artikel 12. Schorsing en schrapping als advocaat
Elke advocaat-aandeelhouder moet de andere aandeelhouders inlichten over elke opgelopen
disciplinaire, correctionele of administratieve veroordeling met weerslag op de gemeen-schappelijke
beroepsuitoefe-ning.
Indien één der advocaten-aandeelhouders geschorst wordt als advocaat, of het verbod krijgt zijn
beroep uit te oefenen, zullen de rechten, verbonden aan zijn aandelen, voor een zelfde periode
worden opge-schorst, onverminderd de rechten van de andere aandeelhouders om de betrokken
aandeelhouder er toe te verplichten zijn aandelen af te staan en uit de vennootschap te treden.
Tijdens de duur van schorsing van een advocaat-vennoot, mag de vennootschap geen vervanger
aanstellen.
Het definitief verlies van de hoedanigheid om het beroep van advocaat uit te oefenen, brengt van
rechtswege het verlies van hoedanigheid van aandeelhouder met zich.
Artikel 13. Overdracht van aandelen

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

5/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Achterkant : Naam en handtekening (dit geldt niet voor akten van het type "Mededelingen").
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n

aan het
Belgisch

Voor-
behouden

Staatsblad

Mod PDF 19.01

§1. De bepalingen van huidig artikel zijn van toepassing op elke overdracht of overgang van
aandelen aan derden, zowel de vrijwillige als de gedwongen overdracht, zowel onder levenden als bij
overlijden, zowel ten bezwarende titel als ten kosteloze titel, zowel in vruchtgebruik, in naakte als in
volle eigendom en in het algemeen op alle overeenkomsten of beloften tot overeenkomsten die
vaststaande of eventuele, onmiddellijke of toekomstige overdrachten tot voorwerp hebben.
Deze bepalingen gelden ook bij overdracht of overgang van effecten die recht geven op de
verwerving van aandelen, inbegrepen de inschrijvingsrechten, converteerbare obligaties, obligaties
met inschrijvingsrecht of uitkeerbaar in aandelen evenals bij iedere overdracht van het voorkeurrecht.
§2. De aandelen van de vennootschap kunnen enkel worden overgedragen aan één of meerdere
advocaten, lid van de Orde en ingeschreven op het Tableau, én voor zover deze voorafgaandelijk
door de andere aandeelhouders zijn goedgekeurd.
De aandeelhouder die het geheel of een deel van zijn aandelen wil overdragen aan een andere
advocaat, moet het bestuursorgaan hierover inlichten. Hij vermeldt de identiteit van de kandidaat-
overnemer, het aantal en de nummers van de aandelen die hij wenst over te dragen, de prijs en de
andere modaliteiten van de overdracht.
Het bestuursorgaan betekent deze kennisgeving aan de andere aandeelhouders, binnen de vijf
dagen na de ontvangst van de vraag om goedkeuring.
De aandeelhouders beschikken over een termijn van vijftien dagen te rekenen vanaf de verzending
van het verzoek om goedkeuring om de voorgenomen overdracht al dan niet te aanvaarden. Bij
gebrek aan reactie binnen de voorgeschreven termijn, wordt de goedkeuring geacht te zijn verleend.
Indien de goedkeuring wordt geweigerd, moeten de aandeelhouders die zich tegen de overdracht
verzetten binnen de zestig dagen één of meer kandidaat-overnemers, al dan niet aandeelhouders,
voorstellen aan de overige aandeelhouders bij aangetekend schrijven.
De overige aandeelhouders, met uitzondering van de overdrager, beschikken over een nieuwe
termijn van vijftien dagen te rekenen vanaf de verzending van het verzoek om goedkeuring van de
nieuwe kandidaat-overnemers om de voorgenomen overdracht al dan niet te aanvaarden. Bij gebrek
aan reactie binnen de voorgeschreven termijn, wordt de goedkeuring geacht te zijn verleend.
Ingeval van verzet tegen de nieuwe kandidaat-overnemers worden de aandeelhouders die zich
hebben verzet tegen de oorspronkelijke overdracht geacht zelf de aandelen te hebben verworven, in
verhouding van hun aandelenbezit in de vennootschap en zonder opsplitsing van de aandelen.
Bij toewijzing aan een andere overnemer dan de oorspronkelijke kandidaat-overnemer, kan de
overdrager verzaken aan de overdracht bij aangetekend schrijven aan het bestuursorgaan binnen de
vijftien dagen na de kennisgeving van de definitieve goedkeuring van of het verzet tegen de nieuwe
kandidaat-overnemers.
De door de overige aandeelhouders voorgedragen kandidaat-overnemers en de aandeelhouders die
bij gebrek aan akkoord zelf de aandelen hebben verworven, verkrijgen deze aandelen aan de prijs
die is vastgesteld door een deskundige die wordt aangeduid in gemeen overleg tussen de partijen.
Bij gebrek aan akkoord over de aanduiding van de deskundige, wordt deze aangeduid door de
voorzitter van de ondernemingsrechtbank die beslist zoals in kortgeding.
De deskundige moet de prijs bepalen binnen de maand na zijn aanstelling. Het bestuursorgaan moet
deze prijs binnen de vijf dagen nadat hij ervan in kennis werd gesteld, betekenen aan de overdrager
en aan de overnemers.
Indien de door de deskundige bepaalde prijs tien (10) percent meer of minder bedraagt dan het bod
van de oorspronkelijke kandidaat-overnemer, hebben zowel de overdrager als de overnemers het
recht af te zien van de overdracht. Deze verzaking moet worden betekend aan het bestuursorgaan
bij aangetekend schrijven binnen de vijftien dagen vanaf de kennisgeving door het bestuursorgaan
van de door de deskundige vastgestelde prijs.
In geval van verzaking door de overnemers, worden de aandelen vrij overdraagbaar aan de
oorspronkelijke kandidaat-overnemer.
De kosten van de prijsbepaling door de deskundige worden gedragen door de overnemers, naar
evenredigheid van de door hen verworven aandelen. Indien zij verzaken aan de overdracht, draagt
de vennootschap de kosten.
De prijs van de verkochte aandelen moet worden betaald binnen de zestig dagen na de betekening
door het bestuursorgaan van de vastgestelde prijs. Bij het verstrijken van deze termijn is de
overnemer van rechtswege en zonder ingebrekestelling een interest verschuldigd, berekend tegen
de wettelijke interest verhoogd met twee percent, op de verschuldigd gebleven sommen.
§3. De in uitvoering van onderhavig artikel opgelegde betekeningen en kennisgevingen dienen op
straffe van nietigheid te gebeuren bij aangetekend schrijven. De termijnen lopen vanaf de datum van
afgifte aan de post.
§4. De bepalingen aangaande overdracht onder levenden zijn mutatis mutandis van toepassing op
de overgangen bij overlijden.
De rechthebbenden van de overleden aandeelhouder zullen hun hoedanigheid van erfgenaam of
legataris dienen kenbaar te maken aan het bestuursorgaan van de vennootschap binnen de vier (4)

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

5/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Achterkant : Naam en handtekening (dit geldt niet voor akten van het type "Mededelingen").
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n

aan het
Belgisch

Voor-
behouden

Staatsblad

Mod PDF 19.01

maanden na het overlijden.
De in uitvoering van het vorige artikel aan de aandeelhouder-overdrager opgelegde betekeningen en
kennisgevingen worden gedaan door elke erfgenaam of legataris voor hun rekening.
TITEL IV. BESTUUR – CONTROLE
Artikel 14. Bestuursorgaan
De vennootschap wordt bestuurd door één of meer bestuurders, die noodzakelijk advocaat-
aandeelhouder dienen te zijn, benoemd met of zonder beperking van duur en die, indien zij worden
benoemd in de statuten, de hoedanigheid van statutair bestuurder kunnen hebben.
De algemene vergadering die de bestuurder(s) benoemt bepaalt hun aantal, de duur van hun
opdracht en, indien er meerdere bestuurders zijn, hun bevoegdheid. Bij gebrek aan bepaling van de
duurtijd, wordt hun mandaat geacht van onbepaalde duur te zijn.
De bestuurders zullen steeds wanneer zij de vennootschap vertegenwoordigen onberispelijk
voorkomen.
Artikel 15. Bevoegdheden van het bestuursorgaan
§1. Interne bestuursbevoegdheden
Als er slechts één bestuurder is, is het geheel van de bevoegdheden van de bestuurders aan hem
toegekend, met de mogelijkheid een deel van deze bevoegdheden te delegeren.
Ingeval er twee bestuurders zijn, zullen zij geza-men-lijk het bestuur voeren.
Indien er drie of meer bestuurders zijn, vormen de bestuurders een college dat een voorzitter
aanstelt en verder handelt zoals een raadsvergadering.
De bestuurders kunnen de uitoefening van een deel van hun bevoegdheid ten titel van bijzondere
volmacht opdragen aan een derde-aangestelde van de vennoot-schap. Indien er meerdere
bestuurders zijn, dient deze volmacht gezamenlijk of door het college van bestuurders gegeven te
worden.
De bestuurders regelen onder mekaar de uitoefening van de bevoegdheid.
§2. Externe vertegenwoordigingsbevoegdheid
Iedere bestuurder vertegenwoordigt de vennootschap afzonderlijk jegens derden en in rechte als
eiser of als verweerder, ook wanneer er meerdere bestuurders zijn.
Zoals voormeld, kan de vennootschap tevens rechtsgeldig vertegenwoordigd worden door een
bijzonder mandataris.
Artikel 16. Vergoeding van de bestuurders
Het mandaat van bestuurder is bezoldigd, in speciën of in natura, behoudens andersluidende
beslissing van de algemene vergadering. Tevens kan een ver-goeding worden toegekend voor
kosten en vacaties.
De vennootschap moedigt de bestuurders aan om op een korte afstand en/of met vlotte reisweg van
de maatschappelijke zetel te wonen of idealiter op de maatschappelijke zetel zelf, teneinde de
verplaatsingskosten te beperken, de nabijheid met en de beschikbaarheid voor het cliënteel van de
vennootschap te verzekeren en de bestuurder toe te laten zijn volledige toewijding en tijdsbesteding
te kunnen spenderen aan de uitvoering van het voorwerp en het belang van de vennootschap. Indien
een bestuurder hieraan voldoet, zal hij recht hebben op een aanvullende bezoldiging.
De algemene vergadering bepaalt de omvang, de vorm en de overige modaliteiten van de
bezoldiging van de bestuurders.
Artikel 17. Dagelijks bestuur
Het bestuursorgaan kan het dagelijks bestuur, alsook de vertegenwoordiging van de vennootschap
wat dat bestuur aangaat, opdragen aan één of meer van zijn leden, die dan de titel dragen van
gedelegeerd bestuurder, of aan één of meer directeurs.
Het bestuursorgaan bepaalt of zij alleen, dan wel gezamenlijk optreden.
De gedelegeerden voor het dagelijks bestuur kunnen in het kader van dat bestuur bijzondere
volmachten verlenen aan iedere lasthebber.
Het bestuursorgaan stelt de eventuele toekenningen en verloning vast voor de gedelegeerden tot het
dagelijks bestuur. Het kan hen op elk ogenblik ontslaan.
Artikel 18. Controle van de vennootschap
Wanneer het door de wet vereist is en binnen de wettelijke grenzen, wordt het toezicht op de
vennootschap toevertrouwd aan één of meerdere commissarissen, benoemd voor een hernieuwbare
termijn van drie jaar.
TITRE V. ALGEMENE VERGADERING
Artikel 19. Organisatie en bijeenroeping
Ieder jaar wordt een gewone algemene vergadering van aandeelhouders gehouden op de zetel, de
derde maandag van de maand juni om veertien uur. Valt de hierboven bepaalde datum op een
wettelijke feestdag dan wordt de algemene vergadering verschoven naar de eerstvolgende werkdag.
Indien er slechts één aandeelhouder is, dan zal hij op deze datum de jaarrekening voor goedkeuring
ondertekenen.
Bovendien moet het bestuursorgaan en, in voorkomend geval, de commissaris een buitengewone

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

5/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Achterkant : Naam en handtekening (dit geldt niet voor akten van het type "Mededelingen").
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n

aan het
Belgisch

Voor-
behouden

Staatsblad

Mod PDF 19.01

algemene vergadering bijeenroepen telkenmale het belang van de vennootschap het vereist of op
aanvraag der aandeelhouders die minstens één tiende van het aantal uitgegeven aandelen
vertegenwoordigen. In dit laatste geval, zullen de aandeelhouders hun verzoek en de agendapunten
aangeven. Het bestuursorgaan of, in voorkomend geval, de commissaris zal de algemene
vergadering bijeenroepen binnen drie weken na de aanvraag.
De oproepingen tot een algemene vergadering vermelden de agenda. Ze worden tenminste vijftien
dagen voor de algemene vergadering verstuurd per e-mail gericht aan de aandeelhouders, aan de
bestuurders en, in voorkomend geval, aan de houders van converteerbare obligaties op naam, van
inschrijvingsrechten op naam of met medewerking van de vennootschap uitgegeven certificaten op
naam en aan de commissarissen. Aan de personen voor wie de vennootschap niet over een e-mail
adres beschikt, wordt de oproeping verstuurd bij gewone post, op dezelfde dag als de verzending
van de elektronische oproepingen.
Iedere persoon kan verzaken aan de oproeping en zal in ieder geval als regelmatig opgeroepen
worden beschouwd als hij aanwezig of vertegenwoordigd is op de vergadering.
Artikel 20. Schriftelijke algemene vergadering
§1. De aandeelhouders kunnen, binnen de wettelijke grenzen, eenparig en schriftelijk alle besluiten
nemen die tot de bevoegdheid van de algemene vergadering behoren, met uitzondering van diegene
die bij authentieke akte moeten worden verleden.
§2. Wat de datering van de jaarvergadering betreft, wordt de datum van het door alle
aandeelhouders ondertekende besluit geacht de statutaire datum te zijn van de jaarvergadering,
behoudens bewijs van het tegendeel op voorwaarde dat de door alle aandeelhouders ondertekende
schriftelijke besluiten 20 dagen voor de statutaire datum, de vennootschap heeft bereikt. Indien er
meerdere exemplaren van voorstel van besluit werden verstuurd, is de datum van ontvangst van het
laatste bepalend voor de datum van het besluit.
Het schriftelijk besluit, al of niet in meerdere exemplaren, wordt aangevuld met een gedateerde en
door het bestuursorgaan ondertekende verklaring dat de door alle aandeelhouders ondertekende
beslissing ten laatste 20 dagen voor de statutaire datum van de jaarvergadering op de zetel van de
vennootschap is toegekomen en alle vereiste handtekeningen draagt.
Indien het laatste schriftelijk besluit niet is toegekomen uiterlijk binnen 20 dagen voor de statutair
bepaalde dag voor het houden van de jaarvergadering, dan moet het bestuursorgaan de algemene
vergadering bijeenroepen.
§3. Wat de datering van de bijzondere algemene vergadering betreft, wordt de datum van het door
alle aandeelhouders ondertekende besluit geacht de datum te zijn waarop het besluit is toegekomen
op de zetel van de vennootschap, behoudens bewijs van het tegendeel. Indien er meerdere
exemplaren van voorstel van besluit werden verstuurd, is de datum van ontvangst van het laatste
bepalend.
Het schriftelijk besluit, opgenomen in één of meerdere goedgekeurde voorstellen, moet worden
aangevuld met een gedateerde en door het bestuursorgaan ondertekende verklaring dat het door
alle aandeelhouders ondertekende besluit op de zetel van de vennootschap is toegekomen op de in
deze verklaring gemelde datum en alle vereiste handtekeningen draagt.
Uit het toegezonden voorstel van schriftelijk besluit moet blijken of bedoeld is dat alle agendapunten
als geheel moeten worden goedgekeurd om tot een geldig schriftelijk besluit te komen, dan wel of
voor elk agendapunt afzonderlijk de schriftelijke goedkeuring wordt gesolliciteerd.
§4. Het toegezonden voorstel van schriftelijk besluit kan bepalen dat de goedkeuring op de zetel van
de vennootschap moet toekomen vóór een welbepaalde datum om in aanmerking te komen voor een
geldige schriftelijke beslissing. Is het unaniem goedgekeurde schriftelijk besluit, in één of meerdere
exemplaren, niet tijdig toegekomen vóór die datum, dan verliezen de ondertekende goedkeuringen
elke rechtskracht.
§5. De leden van het bestuursorgaan, de commissaris en de houders van converteerbare obligaties,
inschrijvingsrechten of met medewerking van de vennootschap uitgegeven certificaten mogen op hun
verzoek van die besluiten kennis nemen.
Artikel 21. Toegang tot de algemene vergadering
Om toegelaten te worden tot de algemene vergadering en, voor de aandeelhouders, om er het
stemrecht uit te oefenen, dient een effectenhouder te voldoen aan de volgende voorwaarden:

    •  de houder van effecten op naam moet als zodanig ingeschreven zijn in het register van de
effecten op naam met betrekking tot zijn categorie van effecten;
    •  de rechten verbonden aan de effecten van de effectenhouder mogen niet geschorst zijn; indien
enkel de stemrechten geschorst zijn, mag hij nog steeds deelnemen aan de algemene vergadering
zonder te kunnen deelnemen aan de stemming.
Artikel 22. Zittingen – processen-verbaal
§ 1. De algemene vergadering wordt voorgezeten door een bestuurder of, bij gebrek daaraan, door
de aanwezige aandeelhouder die de meeste aandelen bezit en, in geval van pariteit, door de oudste.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

5/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Achterkant : Naam en handtekening (dit geldt niet voor akten van het type "Mededelingen").
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n

aan het
Belgisch

Voor-
behouden

Staatsblad

Mod PDF 19.01

De voorzitter zal een secretaris aanduiden die niet noodzakelijk aandeelhouder moet zijn.
§ 2. De notulen van de algemene vergadering of van de enige aandeelhouder worden neergelegd in
een register dat wordt bewaard op de zetel. Zij worden ondertekend door de leden van het bureau en
door de aanwezige aandeelhouders die erom vragen. Kopieën voor derden worden ondertekend
door één of meer vertegenwoordigingsbevoegde leden van het bestuursorgaan.
De aanwezigheidslijst en eventuele verslagen, volmachten of schriftelijke stemmingen worden aan
de notulen gehecht.
Artikel 23. Beraadslagingen
§ 1. Op de algemene vergadering geeft ieder aandeel recht op één stem, onder voorbehoud van de
wettelijke en statutaire bepalingen betreffende de aandelen zonder stemrecht.
§2. Indien de vennootschap maar één aandeelhouder telt, dan kan deze de bevoegdheden die aan
de algemene vergadering zijn toegekend alleen uitoefenen.
§3. Elke aandeelhouder kan aan ieder andere persoon, al dan niet aandeelhouder, door alle
middelen van overdracht, een schriftelijke volmacht geven om zich te laten vertegenwoordigen op de
algemene vergadering en daar in zijn plaats te stemmen.
Een verleende volmacht blijft geldig voor elke volgende algemene vergadering in de mate waarin
daarop dezelfde agendapunten worden behandeld, tenzij de vennootschap op de hoogte wordt
gesteld van een overdracht van de betrokken aandelen.
§4. Een aandeelhouder die niet aanwezig kan zijn, heeft tevens de mogelijkheid om zijn stem vooraf
schriftelijk uit te brengen. Deze schriftelijke stem dient te worden bezorgd aan de vennootschap ten
laatste vijf dagen vóór de dag van de algemene vergadering.
Een schriftelijk uitgebrachte stem blijft geldig voor elke volgende algemene vergadering in de mate
waarin daarop dezelfde agendapunten worden behandeld, tenzij de vennootschap op de hoogte
wordt gesteld van een overdracht van de betrokken aandelen.
§ 5. Alle algemene vergaderingen mogen alleen beslissen over de voorstellen die zijn opgenomen in
de agenda, behalve als alle personen die moeten worden opgeroepen, aanwezig of
vertegenwoordigd zijn en, in het laatste geval, op voorwaarde dat de volmachten dit uitdrukkelijk
vermelden.
§ 6. Behoudens in de gevallen voorzien door de wet of deze statuten, worden de besluiten genomen
bij meerderheid van stemmen, ongeacht het aantal effecten dat op de algemene vergadering
vertegenwoordigd is.
Artikel 24. Verdaging
Elke gewone of buitengewone algemene vergadering kan door het bestuursorgaan tijdens de zitting
worden verdaagd met drie weken. Tenzij de algemene vergadering er anders over beslist, doet deze
vergadering geen afbreuk aan de andere genomen besluiten. De tweede vergadering zal
beraadslagen over dezelfde agenda en beslist definitief.
TITEL VI. BOEKJAAR – WINSTVERDELING – RESERVES
Artikel 25. Boekjaar
Het boekjaar van de vennootschap gaat in op één januari en eindigt op eenendertig december van
ieder jaar.
Op deze laatste datum wordt de boekhouding van de vennootschap afgesloten en stelt het
bestuursorgaan een inventaris en de jaarrekening op waarvan het, na goedkeuring door de
algemene vergadering, de bekendmaking verzorgt, overeenkomstig de wet.
Artikel 26. Bestemming van de winst – reserves
De aanwending van de jaarlijkse nettowinst wordt bepaald door de algemene vergadering, op
voorstel van het bestuursorgaan, waarbij elk aandeel recht geeft op een gelijk aandeel in de
winstverdeling.
TITEL VII. ONTBINDING – VEREFFENING
Artikel 27. Ontbinding
Behoudens door de rechter dan wel in geval van overlijden van de enige aandeelhouder zonder
erfgerechtigden na te laten, kan de vennootschap slechts ontbonden worden ingevolge besluit van
een buitengewone algemene vergadering die beraadslaagt zoals inzake statutenwijziging.
Het overlijden van de enige aandeelhouder heeft niet tot gevolg dat de vennootschap wordt
ontbonden, behoudens in geval van overlijden van de enige aandeelhouder zonder erfgerechtigden
na te laten.
De erfgerechtigden van de overleden enige aandeelhouder moeten, binnen een termijn van zes
maanden vanaf het overlijden van de enige vennoot, zijn aandelen overdragen aan één of meer
advocaten die in het kader van de vennootschap hun beroep uitoefenen of zullen uitoefenen. Deze
regel komt te vervallen zodra het beoefenen van de advocatenpraktijk niet meer tot het doel van de
vennootschap behoort.
Artikel 28. Vereffenaars
Bij ontbinding van de vennootschap, om welke reden en op welk ogenblik het ook zij, is/zijn de
bestuurder(s) in functie aangewezen als vereffenaar(s) krachtens deze statuten indien geen andere

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

5/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Achterkant : Naam en handtekening (dit geldt niet voor akten van het type "Mededelingen").
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n

aan het
Belgisch

Voor-
behouden

Staatsblad

Mod PDF 19.01

vereffenaar zou zijn benoemd, zonder afbreuk te doen aan het recht van de algemene vergadering
om één of meerdere vereffenaars aan te duiden, hun bevoegdheden te omlijnen en hun vergoeding
te bepalen.
Indien de algemene vergadering vereffenaars benoemd, dan moeten de benoemingen aan de
voorzitter van de ondernemingsrechtbank en aan de Stafhouder van de Orde van Advocaten ter
bevestiging worden voorgelegd.
Voor het overige volgens de bepalingen opgenomen in het Wetboek van Vennootschappen.
Artikel 29. Verdeling van het netto-actief
Na aanzuivering van alle schulden, lasten en kosten van de vereffening of consignatie van de nodige
sommen om die te voldoen en, indien er aandelen zijn die niet zijn volgestort, na herstelling van het
evenwicht tussen de aandelen, hetzij door bijkomende volstorting te eisen lastens de niet voldoende
volgestorte aandelen, hetzij door voorafgaandelijke terugbetalingen te doen in voordeel van die
aandelen die in een grotere verhouding zijn volgestort, wordt het netto actief verdeeld onder alle
aandeelhouders naar verhouding van het aantal aandelen dat zij bezitten en worden de goederen die
nog in natura voorhanden zijn op dezelfde wijze verdeeld.
TITEL VIII. ALGEMENE BEPALINGEN
Artikel 30. Woonstkeuze
Voor de uitvoering van deze statuten, kiest elke in het buitenland wonende aandeelhouder,
bestuurder, commissaris, vereffenaar of obligatiehouder, woonplaats op de zetel waar alle
mededelingen, aanmaningen, dagvaardingen en betekeningen hem geldig kunnen worden gedaan
als hij geen andere woonplaats heeft gekozen in België voor alle betrekkingen met de vennootschap.
Artikel 31. Gerechtelijke bevoegdheid
Voor elk betwisting omtrent de zaken van de vennootschap en de uitvoering van deze statuten,
tussen de vennootschap, haar aandeelhouders, bestuurders, commissarissen en vereffenaars, wordt
een exclusieve bevoegdheid toegekend aan de rechtbank in wiens rechtsgebied de zetel is
gevestigd, tenzij de vennootschap er uitdrukkelijk aan verzaakt.
Artikel 32. Gemeen recht
De bepalingen van het Wetboek van vennootschappen en verenigingen, waarvan niet geldig zou zijn
afgeweken, worden geacht te zijn ingeschreven in huidige akte, en clausules die strijdig zijn met de
dwingende bepalingen van het Wetboek worden geacht niet te zijn geschreven.
Hetzelfde geldt ten aanzien van de beroepsgebonden reglementen opgelegd door de Orde der
Vlaamse Balies en door de Balie te Antwerpen.
Vijfde besluit
De algemene vergadering besluit de opdracht te geven aan de ondergetekende notaris om de
coördinatie van de statuten op te maken en te ondertekenen, in overeenstemming met het vorige
besluit, en de neerlegging daarvan in het vennootschapsdossier te verzorgen.
Zesde besluit
De algemene vergadering verklaart het mandaat van de heer VERHAEGEN Koen als “zaakvoerder”,
volgens nieuwe terminologie “bestuurder”, daartoe aangesteld voor onbepaalde duur in voormelde
oprichtingsakte, te bevestigen.
Zevende besluit
De algemene vergadering verklaart dat het adres van de zetel van de vennootschap gevestigd blijft
te 2610 Antwerpen-Wilrijk, Rendierstraat 5, bus 3.
Achtste besluit
De enige vennoot/aandeelhouder beslist alle machten te verlenen, met recht deze over te dragen:

    •  aan de bestuurder, voor de uitvoering van voorgaande beslissingen;
    •  aan de notaris, tot coördinatie van de tekst van de statuten en tot neerlegging ervan op de griffie
van de bevoegde ondernemingsrechtbank.
    •  aan Boekhoudkantoor Meersman Consulting & Partners bvba, Kanunnik Peetersstraat 133
GLVL, 2600 Antwerpen vertegenwoordigd door Meersman Consulting Comm. V., Louis Paul
Boonstraat 13, 9150 Kruibeke, vertegenwoordigd door de heer Kurt Meersman, met mogelijkheid van
indeplaatsstelling, om, met mogelijkheid tot indeplaatsstelling, alle nuttige of noodzakelijke
administratieve formaliteiten te vervullen, met inbegrip van de aanvraag bij de administratie van de B.
T.W., Ondernemingsloket met het oog op de inschrijving/aanpassing van de gegevens in de
Kruispuntbank van Ondernemingen, Sociale Verzekeringskas en de directe belastingen.
VOOR EENSLUIDEND UITTREKSEL
Notaris Philippe VAN DEN KIEBOOM
Samen hiermee neergelegd:
Afschrift van voormeld proces-verbaal.
Publicatielijst & gecoordineerde statuten

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

5/
20

19
 - 

An
ne

xe
s 

du
 M

on
ite

ur
 b

el
ge

 


