





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Vzw Rups

(afgekort) :

Rechtsvorm : Vereniging zonder winstoogmerk

Zetel : Runkstersteenweg 177

3500

België

Onderwerp akte : Oprichting

Hasselt

I. DE VERENIGING
 
Artikel 1. Benaming
De vereniging wordt ‘Vzw Rups’ genoemd.
 
Deze naam moet voorkomen in alle akten, facturen, aankondigingen, bekendmakingen, brieven, orders en
andere stukken uitgaande van de vzw, onmiddellijk voorafgegaan of gevolgd door de woorden
“vereniging zonder winstoogmerk” of door de afkorting “vzw”, met vermelding van de zetel.
 
Artikel 2. Maatschappelijke zetel
De zetel van de vzw is gevestigd te 3500 Hasselt, Runkstersteenweg 177, gelegen in het gerechtelijk
arrondissement Limburg.
 
Artikel 3. Duur van de vzw
De vzw is opgericht voor onbepaalde duur en kan op elk moment ontbonden worden.
 
 
 
II. DOELSTELLINGEN EN ACTIVITEITEN
 
 
Artikel 4. Doelstellingen van de vzw
De vzw stelt zich tot doel om bij te dragen aan een duurzame, circulaire en evenwichtige maatschappij.
Zowel bestaande als nieuwe technologieën zullen op een innovatieve manier aangewend worden om
circulaire activiteiten te ontwikkelen, om de gebreken op dit vlak binnen de huidige maatschappij te
illustreren en om het potentieel van een nieuw soort circulair, maatschappelijk en ecologisch denken aan
te tonen. De vzw wil bijdragen aan een verandering in mindset, waarbij de mens tracht een nieuw
economisch systeem uit te bouwen in dichtere symbiose met zijn omgeving. De vereniging heeft tot doel
alle circulair en duurzaamheidsgezinde activiteiten en producten die ze interessant acht zowel
administratief te ondersteunen als te promoten, bekend te maken en te verspreiden in binnen- en
buitenland.
 
Artikel 5. Activiteiten van de vzw
De concrete activiteiten waarmee de vzw haar doelstellingen verwezenlijkt, zijn onder meer:
 
- Ontwikkeling van nieuwe producten op basis van gerecycleerde materialen,

 *19308792*
Neergelegd
26-02-2019

0721542715

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

- Ontwikkeling van nieuwe producten op basis van reststromen,
- Onderzoek naar marktpotentieel van circulaire initiatieven,
- Onderzoek naar energie- en grondstof-efficiënte productiemethoden,
- Verkoop van producten en diensten die bijdragen tot een duurzamere planeet,
- Illustratief onderzoek naar de impact van de mens op de planeet,
- Educatie rond (de weg naar) de circulaire en duurzame maatschappij,
- Verlenen van advies,
- Organiseren van evenementen met een duurzaam karakter.
 
Daarnaast kan de vzw alle activiteiten ontplooien die rechtstreeks of onrechtstreeks bijdragen tot de
verwezenlijking van haar doel, met inbegrip van bijkomstige commerciële en winstgevende activiteiten
binnen de grenzen van wat wettelijk is toegelaten en waarvan de opbrengsten altijd volledig zullen
worden bestemd voor de verwezenlijking van haar doel.
 
 
 
III. LIDMAATSCHAP
 
 
Artikel 6. Werkende leden en toegetreden leden
In de vzw zijn er werkende leden en toegetreden leden.
 
 
Artikel 7. Aantal werkende leden
Er zijn minstens 3 werkende leden.
 
 
Artikel 8. Toetreding van werkende leden
Elke natuurlijke persoon en elke rechtspersoon kan zich kandidaat stellen als werkend lid.
 
De inhoudelijke voorwaarden om tot de vzw als werkend lid toe te treden zijn de volgende:
Interesse in circulaire economie
 
De formaliteiten van toetreding als werkend lid worden uitgewerkt in het huishoudelijk reglement.
 
 
Artikel 9. Rechten en plichten van werkende leden
De werkende leden hebben alle rechten en verplichtingen die in de vzw-wet vastgelegd zijn.
 
Daarnaast hebben zij ook volgende plichten:
- elk werkend lid dient op de eerste Algemene vergadering waar hij/zij op aanwezig is een traktatie aan te
bieden aan de andere werkende leden. Optioneel kunnen ook de toegetreden leden getrakteerd worden.
Een zelfgemaakte traktatie geniet uiteraard de voorkeur.
 
Artikel 10. Bijdrage van werkende leden
De werkende leden moeten geen lidmaatschapsbijdrage betalen.
 
Artikel 11. Ontslagneming van werkende leden
Elk werkend lid kan op elk moment uit de vzw ontslag nemen door dat ontslag per brief bekend te maken
aan de Raad van Bestuur.
 
Artikel 12. Schorsing van werkende leden
Als een werkend lid in strijd handelt met de doelstellingen van de vzw, kan de Raad van Bestuur het
lidmaatschap schorsen in afwachting van de Algemene Vergadering waarop beslist wordt over de
beëindiging van het lidmaatschap.
 
Artikel 13. Uitsluiting van werkende leden
Het lidmaatschap van een werkend lid kan op elk moment worden beëindigd door een bijzonder besluit
van de Algemene Vergadering, bijeengeroepen door de Raad van Bestuur of op verzoek van minstens 1/5
van de werkende leden, met een 2/3 meerderheid van de aanwezige en vertegenwoordigde stemmen.
Ongeldige stemmen en onthoudingen worden meegerekend als neen-stemmen.
 
De uitsluiting wordt geagendeerd met alleen de naam. Het werkend lid wordt door de voorzitter van de
Raad van Bestuur geïnformeerd over de motieven voor de uitsluiting. Het lid heeft het recht gehoord te
worden op de Algemene Vergadering en kan zich laten bijstaan door een advocaat.
 
De stemming over het beëindigen van het lidmaatschap van een werkend lid is niet geheim.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Het lidmaatschap van een werkend lid eindigt van rechtswege bij zijn/haar overlijden.
 
 
Artikel 14. Aansluiting van toegetreden leden
Elke natuurlijke persoon, rechtspersoon of organisatie die de doelstellingen van de vzw ondersteunt, kan
zich kandidaat stellen als toegetreden lid.
 
De voorwaarden om tot de vzw als toegetreden lid te kunnen toetreden en de formaliteiten van
aansluiting als toegetreden lid worden uitgewerkt in het huishoudelijk reglement.
 
Artikel 15. Rechten en plichten van toegetreden leden
Toegetreden leden hebben enkel de rechten en plichten die in deze statuten worden omschreven.
 
Artikel 16. Beëindiging van lidmaatschap van toegetreden leden
Het lidmaatschap van een toegetreden lid kan op elk moment worden beëindigd door de Raad van
Bestuur.
 
Het lidmaatschap van een toegetreden lid-natuurlijk persoon eindigt van rechtswege bij overlijden.
 
 
Artikel 17. Uitsluiting van rechten op de activa van de vzw
Geen enkel werkend lid of toegetreden lid, noch de erfgenamen of rechthebbenden van een overleden lid,
kunnen enige aanspraak laten gelden of uitoefenen op de activa van de vzw. Ze kunnen evenmin de
betaalde bijdragen terugvorderen. Ze mogen geen opgave, verantwoording van de rekeningen, noch het
leggen van de zegels of een inventaris vragen.
 
Deze uitsluiting van rechten op de activa van de vzw geldt te allen tijde: tijdens het lidmaatschap, bij
beëindiging van het lidmaatschap om wat voor reden dan ook, bij ontbinding van de vzw, enz.
 
 
 
 
IV. ALGEMENE VERGADERING
 
 
Artikel 18. Samenstelling van de Algemene Vergadering
De Algemene Vergadering bestaat uit de werkende leden.
 
Artikel 19. Bevoegdheden van de Algemene Vergadering
De volgende exclusieve bevoegdheden worden uitsluitend door de Algemene Vergadering uitgeoefend:
 
De wijziging van de statuten
De benoeming en de afzetting van de bestuurders
De benoeming en de afzetting van de commissarissen en het bepalen van diens eventuele bezoldiging
De kwijting aan de bestuurders en de commissarissen
De goedkeuring van de begroting en van de rekeningen
De ontbinding van de vzw
De uitsluiting van een werkend lid
De omzetting van de vzw in een vennootschap met sociaal oogmerk
 
 
Artikel 20. Vergaderingen van de Algemene Vergadering
De Algemene Vergadering moet minstens één maal per jaar worden bijeengeroepen en dit binnen zes
maanden na afsluiting van het boekjaar.
 
Bijzondere bijeenkomsten in een Buitengewone Algemene Vergadering kunnen worden samengeroepen
op verzoek van minstens 1/3 van de werkende leden of in de gevallen dat de Raad van Bestuur dit nodig
acht.
 
Artikel 21. Uitnodiging en agenda voor de Algemene Vergadering
De vergaderingen van de Algemene Vergadering worden door de Raad van Bestuur bijeengeroepen.
 
De uitnodiging wordt minstens acht dagen voorafgaand aan de datum van de Algemene Vergadering naar
alle werkende leden verstuurd per e-mail of per brief op het adres dat het lid daartoe laatst heeft
opgegeven.
 
De uitnodiging wordt ondertekend door één van de bestuurders.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De uitnodiging bevat de datum, uur en plaats van de Algemene Vergadering, evenals een ontwerp van
agenda.
 
De agenda van de Algemene Vergadering wordt opgesteld door de Raad van Bestuur.
 
Elk punt dat door minstens 1/3 van de werkende leden aangebracht werd, moet op de agenda worden
geplaatst. Het moet uiterlijk 1 dag voor het tijdstip van de Algemene Vergadering aan de Raad van
Bestuur bezorgd worden.
 
Op de Algemene Vergadering zelf kunnen alleen nog punten aan de agenda worden toegevoegd
waarvoor de vzw-wet niet in een bijzonder quorum noch in een bijzondere meerderheid voorziet, en op
voorwaarde dat alle werkende leden aanwezig zijn en dat bovendien alle aanwezige leden akkoord gaan
dat het betreffende punt toegevoegd wordt.
 
Artikel 22. Stemming op de Algemene Vergadering
Op de Algemene Vergadering heeft elk werkend lid één stem.
 
Werkende leden die niet op de vergadering aanwezig kunnen zijn, kunnen door andere werkende leden
vertegenwoordigd worden. Elk lid kan maximum 3 volmachten dragen.
 
Beslissingen worden genomen bij gewone meerderheid van de stemmen van de aanwezige of
vertegenwoordigde leden, behalve waar de vzw-wet of de statuten anders bepalen.
 
Bij gelijkheid van stemmen wordt het voorstel geacht verworpen te zijn.
 
Voor de berekening van de gewone en bijzondere meerderheden, hierboven vermeld, worden
onthoudingen en ongeldige stemmen mee in rekening genomen.
 
De stemming kan gebeuren door afroeping, door handopsteking of, op vraag van  van de werkende leden
die aanwezig of vertegenwoordigd zijn, door geheime stemming.
 
Artikel 23. Verslag van de Algemene Vergadering
Er wordt verslag genomen van de beslissingen van de Algemene Vergadering, dat bewaard wordt op de
maatschappelijke zetel van de vzw.
 
Elk werkend lid heeft recht op inzage in dit verslag.
 
Toegetreden leden en derden hebben geen recht op inzage in de verslagen van de Algemene
Vergadering.
 
 
V. BESTUUR EN VERTEGENWOORDIGING
 
 
Artikel 24. Samenstelling van de Raad van Bestuur
De vzw wordt bestuurd door een Raad van Bestuur, samengesteld uit ten minste 2 bestuurders, al dan
niet werkende leden van de vzw. Het aantal bestuurders is in elk geval altijd lager dan het aantal
werkende leden, maar er is geen maximum aantal bepaald.
  
Het mandaat van bestuurder kan bezoldigd zijn, indien dit door de Algemene Vergadering met
meerderheid beslist wordt.
Bijkomende kosten die gemaakt worden in het kader van de uitoefening van hun bestuursmandaat
worden op voorlegging van de nodige bewijsstukken vergoed.
 
Artikel 25. Bevoegdheden van de Raad van Bestuur
De Raad van Bestuur is bevoegd om alle handelingen van intern bestuur te verrichten die nodig of
dienstig zijn voor de verwezenlijking van het doel van de vzw, met uitzondering van de handelingen
waarvoor volgens artikel 4 van de VZW-Wet of volgens deze statuten de Algemene Vergadering exclusief
bevoegd is.
 
Onverminderd de verplichtingen die voortvloeien uit collegiaal bestuur, met name overleg en toezicht,
kunnen de bestuurders de bestuurstaken onder elkaar verdelen. Die taakverdeling kan niet aan derden
tegengeworpen worden, zelfs niet nadat ze zijn openbaar gemaakt. Niet-naleving ervan brengt wel de
interne aansprakelijkheid van de betrokken bestuurder(s) in het gedrang.
 
De Raad van Bestuur kan een deel van zijn bestuursbevoegdheden delegeren aan één of meerdere
derden niet-bestuurders, zonder dat deze overdracht evenwel betrekking kan hebben op het algemeen
beleid van de vzw of de algemene bestuursbevoegdheid van de Raad van Bestuur.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
De bestuurders kunnen niet zonder toestemming van de Algemene Vergadering beslissingen nemen die
verband houden met investeringen die niet zijn opgenomen in de begroting voor het betreffende jaar en
die meer dan 35% van het totale bedrag van die jaarbegroting omhelzen. Deze bevoegdheidsbeperkingen
kunnen niet worden tegengeworpen aan derden, zelfs niet nadat ze openbaar zijn gemaakt. Niet-naleving
ervan brengt wel de interne aansprakelijkheid van de betrokken bestuurder(s) in het gedrang.
 
 
Artikel 26. Externe vertegenwoordigingsmacht van de Raad van Bestuur
De Raad van Bestuur vertegenwoordigt als college de vzw in alle handelingen in en buiten rechte. Hij
vertegenwoordigt de vzw door de meerderheid van zijn leden.
 
Onverminderd de algemene vertegenwoordigingsbevoegdheid van de Raad van Bestuur als college,
wordt de vzw in en buiten rechte eveneens vertegenwoordigd door één bestuurder, die alleen handelt.
 
De Raad van Bestuur of de bestuurders die de vzw vertegenwoordigen, kunnen gevolmachtigden van de
vzw aanstellen. Alleen bijzondere en beperkte volmachten voor bepaalde of een reeks bepaalde
rechtshandelingen zijn geoorloofd. De gevolmachtigden verbinden de vzw binnen de perken van de hun
verleende volmacht waarvan de grenzen wel tegenwerpelijk zijn aan derden overeenkomstig wat geldt
inzake lastgeving.
 
Artikel 27. Bekendmakingsvereisten Raad van Bestuur
De benoeming van de leden van de Raad van Bestuur en van de personen gemachtigd om de vzw te
vertegenwoordigen en hun ambtsbeëindiging worden openbaar gemaakt door neerlegging in het
verenigingsdossier ter griffie van de rechtbank van koophandel en publicatie van een uittreksel in de
Bijlagen bij het Belgisch Staatsblad. Uit die stukken moet in ieder geval blijken of de personen die de vzw
vertegenwoordigen, de vzw ieder afzonderlijk, gezamenlijk, dan wel als college verbinden alsook de
omvang van hun bevoegdheden.
 
Artikel 28. Vergaderingen van de Raad van Bestuur
De Raad van Bestuur vergadert na oproeping door de voorzitter of na oproeping door de secretaris zo
dikwijls als het belang van de vzw het vereist, en op vraag van een bestuurder, gericht aan de voorzitter
of secretaris.
 
De wijze van oproeping wordt uitgewerkt in het huishoudelijk reglement.
 
Artikel 29. Aanwezigheidsquorum en stemming op de Raad van Bestuur
De Raad van Bestuur kan geldig beraadslagen en besluiten ongeacht het aantal aanwezige bestuurders.
 
De besluiten binnen de Raad van Bestuur worden genomen bij gewone meerderheid van stemmen van de
aanwezige bestuurders. Bij gelijkheid van stemmen wordt het voorstel geacht verworpen te zijn.
 
In uitzonderlijke gevallen, wanneer de dringende noodzakelijkheid en het belang van de vzw het vereisen,
kunnen besluiten van de Raad van Bestuur bij eenparig schriftelijk akkoord van de bestuurders genomen
worden. Daartoe is vereist dat er vooraf een unaniem akkoord is van de bestuurders om tot schriftelijke
besluitvorming over te gaan. Dit houdt in elk geval in dat er een beraadslaging plaatsvond per e-mail,
video- of telefoonconferentie of ander communicatiemiddel.
 
Artikel 30. Verslag van de Raad van Bestuur
Er wordt verslag genomen van de beslissingen van de Raad van Bestuur, dat bewaard wordt op de
maatschappelijke zetel van de vzw.
 
Elke bestuurder en elk werkend lid hebben recht op inzage van de verslagen.
 
Artikel 31. Tegenstrijdig belang
Als een bestuurder een belang van vermogensrechtelijke aard heeft, rechtstreeks of onrechtstreeks, dat
strijdig is met een beslissingspunt of een verrichting die tot de bevoegdheid behoort van de Raad van
Bestuur, moet hij dat meedelen aan de andere bestuurders vooraleer de Raad van Bestuur een besluit
neemt.
 
De bestuurder met het tegenstrijdig belang verlaat de vergadering en onthoudt zich van de beraadslaging
en de stemming over de aangelegenheid waarop het betrekking heeft.
 
Deze procedure is niet toepasselijk op gebruikelijke verrichtingen die plaatshebben onder de
voorwaarden en tegen de zekerheden die op de markt gewoonlijk gelden voor soortgelijke verrichtingen.
 
Artikel 32. Aansprakelijkheid van bestuurders
De bestuurders zijn niet persoonlijk verbonden door de verbintenissen van de vzw. Tegenover de vzw en

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

tegenover derden is hun verantwoordelijkheid beperkt tot de vervulling van de hun gegeven opdracht
overeenkomstig het gemeen recht, het bepaalde in de wet en in de statuten, en zijn ze enkel aansprakelijk
voor de hen persoonlijk toerekenbare fouten, begaan in hun opdracht van bestuur.
 
 
Artikel 33. Einde bestuursmandaat van rechtswege en door ontslagneming
Als de termijn van het mandaat van een bestuurder verstreken is, eindigt het mandaat van rechtswege op
de eerstvolgende Algemene Vergadering.
 
Daarnaast wordt een bestuurder geacht ontslag te nemen wanneer hij/zij niet meer voldoet aan de
inhoudelijke voorwaarden om bestuurder te worden in de vzw, zoals in de statuten bepaald. De
vaststelling daarvan gebeurt door de Algemene Vergadering.
 
Elke bestuurder kan ontslag nemen door schriftelijke kennisgeving aan de voorzitter van de Raad van
Bestuur.
 
Wanneer een bestuurder ontslag neemt, moet hij in functie blijven totdat de Algemene Vergadering
redelijkerwijs in zijn vervanging kan voorzien.
 
Het mandaat van een bestuurder eindigt van rechtswege bij het overlijden van deze bestuurder.
 
Artikel 34. Ontslag van bestuurders
Het mandaat van een bestuurder kan op elk moment worden beëindigd door de Algemene Vergadering
met een bijzondere 2/3 meerderheid van de aanwezige en vertegenwoordigde stemmen.
 
De stemming over het beëindigen van het mandaat van een bestuurder is geheim.
 
 
VII. BOEKHOUDING
 
 
Artikel 35. Boekjaar
Het boekjaar van de vzw begint op 01/01 en eindigt op 31/12]. Het eerste boekjaar begint uitzonderlijk op
de dag van de oprichting en zal eindigen op 31/12.
 
 
Artikel 36. Boekhouding
De boekhouding wordt gevoerd overeenkomstig de bepalingen in de vzw-wet en de betreffende
uitvoeringsbesluiten.
 
De Raad van Bestuur legt de jaarrekening van het voorgaande boekjaar en een voorstel van begroting ter
goedkeuring voor aan de jaarlijkse Algemene Vergadering.
 
Nadat de Raad van Bestuur verantwoording aflegde voor het beleid in het voorgaande jaar, spreekt de
Algemene Vergadering zich uit over de kwijting aan de bestuurders. Dit gebeurt bij afzonderlijke
stemming.
 
De jaarrekening wordt neergelegd in het dossier op de griffie van de rechtbank van koophandel
overeenkomstig het bepaalde in artikel 26novies vzw-wet. Voor zover van toepassing wordt de
jaarrekening ook neergelegd bij de Nationale Bank overeenkomstig de vzw-wet en de betreffende
uitvoeringsbesluiten.
 
Artikel 37. Toezicht door een commissaris
Zolang de vzw voor het laatst afgesloten boekjaar niet beantwoordt aan de criteria van ‘zeer grote’ vzw,
vermeld in artikel 17, §5 vzw-wet, is de vzw niet verplicht een commissaris te benoemen.
 
Zodra de vzw er wel aan beantwoordt, wordt de controle op de financiële toestand, op de jaarrekening en
op de regelmatigheid van de erin op te nemen verrichtingen, aan een commissaris opgedragen, te
benoemen door de Algemene Vergadering onder de leden van het Instituut der Bedrijfsrevisoren voor
onbepaalde duur. De Algemene Vergadering bepaalt ook de bezoldiging van de commissaris en spreekt
zich tevens uit over de kwijting van de commissaris.
 
 
 
 
VIII. ONTBINDING EN VEREFFENING
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 38. Vrijwillige ontbinding van de vzw
De vzw kan op elk ogenblik door de Algemene Vergadering worden ontbonden.
 
De Algemene Vergadering wordt samengeroepen ter bespreking van voorstellen inzake de ontbinding
van de vzw, voorgelegd door de Raad van Bestuur of door minstens 1/5 van alle leden.
 
Om op een geldige manier te beraadslagen en te beslissen over de ontbinding van de vzw, moet
minstens 2/3 van de werkende leden aanwezig of vertegenwoordigd zijn op de Algemene Vergadering. De
beslissing tot ontbinding moet genomen worden met een bijzondere meerderheid van minstens 4/5 van
de aanwezige of vertegenwoordigde stemmen.
 
Ingeval het voorstel tot ontbinding wordt goedgekeurd, benoemt de Algemene Vergadering 1 vereffenaar,
waarvan zij de opdracht omschrijft.
 
Vanaf de beslissing tot ontbinding vermeldt de vzw altijd dat zij "vzw in vereffening" is overeenkomstig
de vzw-wet.
 
Artikel 39. Bestemming van het vermogen van de vzw na ontbinding
In geval van ontbinding en vereffening, beslist de Algemene Vergadering of de vereffenaar(s) over de
bestemming van het vermogen van de vzw.
 
 
Artikel 40. Bekendmakingsvereisten
Alle beslissingen betreffende de ontbinding, de vereffeningsvoorwaarden, de benoeming en de
ambtsbeëindiging van de vereffenaars, de afsluiting van de vereffening en de bestemming van het actief
worden neergelegd in het verenigingsdossier ter griffie van de rechtbank van koophandel, en
bekendgemaakt in de Bijlagen bij het Belgisch Staatsblad overeenkomstig de vzw-wet en haar
uitvoeringsbesluiten.
 
 
X. AANSTELLING RAAD VAN BESTUUR
 
De Algemene Vergadering heeft aansluitend op de oprichting volgende personen aangesteld als
bestuurders:
- Mart Grommen, wonende te 3500 Hasselt, Runkstersteenweg 177, geboren op
07/09/1990 te Sint-Truiden
- Daan Asma, wonende te 3200 Aarschot, Statiestraat 23 bus 3, geboren op 10/10/1990
te Tienen
- Ciel Grommen, wonende te 1050 Elsene, Rue Alphonse Hottat 31, geboren op 19/05/1989 te Sint-Truiden
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

28
/0

2/
20

19
 - 

An
ne

xe
s 

du
 M

on
ite

ur
 b

el
ge

 


