





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Giorgina's story

(afgekort) :

Rechtsvorm : Vereniging zonder winstoogmerk

Zetel : Langveldstraat 8

3500

België

Onderwerp akte : Oprichting

Hasselt

Oprichting vzw:
 
De ondergetekenden:
- Moens Sigrid Albertine Georges Emerence, Langveldstraat 8, 3500 Hasselt, België
- Nysten Inge, 11 Millbrook, Milltown, Monaghan, Co. Monaghan, Ierland
- Gonnissen Carmen Lucienne Jacky, Boerenkrijgsingel 70, 3500 Hasselt, België
verklaren bij deze akte een vereniging zonder winstoogmerk op te richten overeenkomstig de wet van 27 juni
1921 betreffende de verenigingen zonder winstoogmerk, de internationale verenigingen zonder winstoogmerk en
de stichtingen, zoals herhaaldelijk gewijzigd, hierna de vzw-wet genoemd.
 
Als onderdeel van deze overeenkomst stellen de bovenvermelde personen de hierna vermelde statuten vast die
zullen gelden als de statuten van deze vereniging:
 
HOOFDSTUK I – NAAM – ZETEL – DUUR – DOEL
Artikel 1
De vereniging draagt de naam Giorgina’s story.
 
Artikel 2
De vereniging heeft haar zetel gevestigd te 3500 Hasselt, Langveldstraat 8 in het gerechtelijk arrondissement
Hasselt. De zetel kan door de Algemene Vergadering worden verplaatst met inachtneming van de formaliteiten
die door de vzw-wet en door deze statuten worden voorgeschreven voor een statutenwijziging.
 
Artikel 3
De vereniging wordt opgericht voor een een onbepaalde duur.
 
Artikel 4
De vereniging heeft tot doel, met uitsluiting van elk winstbejag:
- het verbinden en helpen van vrouwen
- het doorgeven van kennis en (artistieke) vaardigheden aan vrouwen, in de meest ruime betekenis, met het oog
op de ontwikkeling en stimulering van eigenwaarde, zelfvertrouwen, onafhankelijkheid, persoonlijke, lichamelijke
en artistieke groei van/voor en door vrouwen
- het weerbaar maken van vrouwen in problematische relaties die zich voordoen op de werkvloer en/of in de
familiale kring.
 
Tot de concrete activiteiten waarmee de doelstellingen van de vereniging worden verwezenlijkt, behoren onder
meer:

 *19304578*
Neergelegd
25-01-2019

0719441179

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

- aankopen en/of volgen van trainingen, cursussen, workshops, colleges en boeken (inclusief woordenboeken)
die verband houden met het doel en de activiteiten van de vereniging
- het geven van workshops, lessen, (assertiviteits)trainingen, cursussen, educatie
- het volgen en/of geven van coaching
- sport en dans (onderandere zonder beperkend te zijn: zeilen, Burlesque, fitness, ballet, ballroomdance,
latindance, ...)
- creatieve activiteiten zoals onderandere tekenen, schilderen, knutselen, fotografie, ...
- adviesverlening
- artistieke vertoningen
- lichaamsontspannende behandelingen
- sexuele voorlichting en begeleiding
- het schrijven van literaire en/of journalistieke werken, boeken, artikels
- begeleiding van allochtone vrouwen, vrouwelijke vluchtelingen, vrouwelijke migranten en hun dochters
(onderandere zonder beperkend te zijn: persoonlijk of via hun advocaat of vertegenwoordiger of in een
gerechtelijke procedure)
- bemiddeling en familiale bemiddeling
- vertalingen (onderandere zonder beperkend te zijn van en naar het Arabisch)
- verwerven van kennis over de geschiedenis en leefwereld in het Midden-Oosten met het oog op de activiteiten
zoals beschreven in dit artikel
- lezingen
- juridisch advies
- volgen van trainingen, aankoop van documentatie en verstrekken van advies of een andere activiteit zoals in dit
artikel beschreven met betrekking tot problematische relaties veroorzaakt onderandere door manipulatie,
machtsmisbruik, grensoverschrijdend gedrag, narcisme, psychopathie en andere persoonlijkheidsstoornissen
- alle andere niet opgesomde activiteiten, deze lijst is niet beperkend.
 
Daarnaast kan de vzw alle activiteiten ontplooien die rechtstreeks of onrechtstreeks bijdragen tot de
verwezenlijking van de vermelde statutaire doelstellingen, met inbegrip van bijkomstige commerciële en
winstgevende activiteiten binnen de grenzen van wat wettelijk is toegelaten en waarvan de opbrengsten te allen
tijde volledig zullen worden bestemd voor de verwezenlijking van de statutaire doelstellingen.
 
De vereniging kan, ter uitvoering van wat hierboven bepaald is, ondermeer alle eigendommen of zakelijke
rechten verwerven, in huur nemen, verhuren, personeel aanwerven, rechtsgeldige overeenkomsten sluiten,
fondsen inzamelen, en zelfs daden van koophandel stellen.
 
HOOFDSTUK II – DE LEDEN
 
Artikel 5
§1 De vereniging is samengesteld uit werkende leden die in deze statuten onveranderlijk zullen worden benoemd
als leden.
De ondergetekende oprichters zijn de eerste leden. De volheid van het lidmaatschap, met inbegrip van het
stemrecht op de Algemene Vergadering, komt uitsluitend toe aan deze leden.
 
§2 Als lid kan tot de vereniging toetreden elke natuurlijke persoon en/of rechtspersoon die voorgedragen wordt
door de 2 bestuurders van deze vereniging gezamenlijk.
Verzoeken om toelating tot het lidmaatschap moeten uitsluitend schriftelijk aan de voorzitter van de Raad van
Bestuur worden gericht met vermelding van de naam, voornamen, adres, geboortedatum en-plaats, van de
verzoeker indien het een natuurlijke persoon is en van de naam, rechtsvorm, adres van de zetel en
ondernemingsnummer indien het een rechtspersoon betreft, vergezeld van de handtekening van beide
bestuurders van de vereniging die deze voordracht steunen, zoals bepaald in het eerste lid van deze paragraaf.
De Raad van Bestuur beslist autonoom over de al dan niet toelating als lid. Deze beslissing moet steeds unaniem
zijn.
De toegetreden leden hebben enkel de rechten en verplichtingen die hen toebedeeld worden door deze statuten.
De statutaire bepalingen dienaangaande kunnen zonder consultatie of akkoord van de toegetreden leden worden
gewijzigd.
 
Artikel 6
Als werkend lid kan tot de vereniging toetreden, iedere natuurlijke of rechtspersoon die door de Raad van
Bestuur als zodanig wordt aanvaard overeenkomstig artikel 5.
Als toegetreden lid kan tot de vereniging toetreden, iedere natuurlijke of rechtspersoon die door de Raad van
Bestuur als zodanig wordt aanvaard omwille van de band die deze verzoeker met de vereniging heeft en
overeenkomstig artikel 5.
 
Artikel 7
De leden en de toegetreden leden van de vereniging zijn verplicht :
a) de statuten en het huishoudelijk reglement van de vereniging alsook de besluiten van haar organen na te
leven;
b) de belangen van de vereniging na te streven.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Artikel 8
Elk lid of toegetreden lid kan te allen tijde vrijwillig ontslag nemen uit de vereniging, door dit schriftelijk of
elektronisch te richten aan de voorzitter van de Raad van Bestuur.
Een lid kan slechts worden uitgesloten door de Algemene Vergadering overeenkomstig de voorwaarden van
artikel 12 van de vzw-wet.
In afwachting van de beslissing omtrent de uitsluiting van een lid kan de Raad van Bestuur het lidmaatschap
schorsen van een persoon die
a) de verplichtingen, opgelegd aan de leden in artikel 7, op ernstige wijze schendt;
b) ondanks schriftelijke aanmaning in gebreke blijft zijn financiële en/of administratieve verplichtingen tegenover
de vereniging na te komen.
 
De schorsing zal per brief worden medegedeeld aan het betrokken lid. Zij kan maximaal duren tot aan de
eerstvolgende algemene ledenvergadering, die over de uitsluiting zal beslissen. Op deze bijeenkomst van de
Algemene Vergadering behoudt het betrokken lid al zijn lidmaatschapsrechten. Besluit de Algemene Vergadering
niet over te gaan tot uitsluiting, dan vervalt van rechtswege de schorsing van het lid en wordt deze geacht nooit te
hebben plaatsgehad.
 
De Raad van Bestuur beslist souverein over de uitsluiting of schorsing van een toegetreden lid, zonder zijn
beslissing te moeten motiveren.
 
Het lidmaatschap van een lid of van een toegetreden lid eindigt automatisch door het overlijden of
rechtsonbekwaamheid van de natuurlijke persoon, of, ingeval van een rechtspersoon, door zijn ontbinding, fusie,
splitsing of faillissement.
Ontslagnemende of uitgesloten leden of toegetreden leden en/of hun rechtsopvolgers hebben geen aanspraak of
deel in het vermogen van de vereniging noch op de door hem afgestane voorwerpen of goederen, en kunnen
nooit teruggave of vergoeding vorderen van gestorte bijdragen of gedane inbrengen.
 
Artikel 9
De leden zijn geen lidgeld verschuldigd.
 
HOOFDSTUK III – ALGEMENE VERGADERING
Artikel 10
§ 1 De Algemene Vergadering is samengesteld uit alle leden.
De Algemene Vergadering wordt voorgezeten door de voorzitter van de Raad van Bestuur of, bij haar
afwezigheid en/of verhindering, door de persoon die haar ingevolge deze statuten vervangt in het uitoefenen van
deze statutaire bevoegdheden.
Wanneer zij dit wensen kunnen ook toegetreden leden aanwezig zijn, doch zij bezitten uitsluitend een
raadgevende stem.
Een lid kan zich door een ander lid laten vertegenwoordigen. Elk lid kan evenwel slechts één ander lid
vertegenwoordigen.
Elk lid beschikt over één stem op de algemene vergadering.
 
Het secretariaat van de Algemene Vergadering wordt waargenomen door de secretaris van de vereniging of bij
diens afwezigheid en/of verhindering door een daartoe voor die gelegenheid door de Algemene Vergadering
aangeduide persoon.
 
Er mogen te allen tijde personen worden uitgenodigd omwille van hun specifieke knowhow of vaardigheden om
de Algemene Vergadering bij te staan bij het nemen van beslissingen. Deze personen beschikken niet over enig
stemrecht op de Algemene Vergadering.
 
Artikel 11
De Algemene Vergadering is uitsluitend bevoegd voor :
a) het wijzigen van de statuten
b) het benoemen en afzetten van de bestuurders
c) desgevallend, de benoeming en de afzetting van de commissarissen en het bepalen van hun bezoldiging
ingeval die wordt toegekend
d) de kwijting aan de bestuurders en de commissarissen
e) het goedkeuren van de begrotingen en de rekeningen
f) het vrijwillig ontbinden van de vereniging
g) het uitsluiten van een effectief lid
h) de omzetting van de vereniging in een vennootschap met een sociaal oogmerk
i) alle gevallen waarin onderhavige statuten een beslissing van de Algemene Vergadering vereisen.
 
Artikel 12
§ 1 De Algemene Vergadering wordt door de Raad van Bestuur bijeengeroepen telkens als het doel of het belang
van de vereniging zulks vereist.
De Raad van Bestuur is verplicht de Algemene Vergadering bijeen te roepen indien ten minste één vijfde van de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

leden erom verzoekt. Daartoe moeten deze leden een schriftelijk verzoek richten tot de voorzitter van de Raad
van Bestuur op de zetel van de vereniging, met opgave van de agendapunten die ze wensen te bespreken.
De Algemene Vergadering moet ten minste één maal per jaar bijeenkomen, in de loop van de eerste zes
maanden volgend op de afsluiting van het boekjaar, voor het goedkeuren van de jaarrekening van het het
afgelopen boekjaar, de goedkeuring van de begroting voor het volgende boekjaar, de goedkeuring van het beleid
van de bestuurders over het afgelopen boekjaar en, in voorkomend geval, de goedkeuring van het verslag van de
commissaris over de jaarrekening.
 
§ 2 Alle leden worden ten minste acht dagen voor de Algemene Vergadering uitgenodigd op de Algemene
Vergadering. De uitnodiging gebeurt bij gewone post, fax en/of e-mail en bevat de dag, het uur, de plaats en de
agenda van de Algemene Vergadering.
De oproeping wordt in naam van de Raad van Bestuur ondertekend door de voorzitter van de Raad van Bestuur
of, bij diens afwezigheid en/of verhindering, door de persoon die haar ingevolge deze statuten vervangt in het
uitoefenen van deze statutaire bevoegdheden.
 
§ 3 De Raad van Bestuur stelt de agenda voor de vergaderingen vast behoudens in de gevallen waarin de
Algemene Vergadering wordt samengeroepen op initiatief van ten minste één vijfde van de leden in welk geval
de Raad van Bestuur ten minste de door deze leden aangedragen punten op de agenda moet plaatsen. In
laatstbedoeld geval blijft de Raad van Bestuur evenwel bevoegd om andere punten op de agenda te plaatsen.
Op verzoek van ten minste één/ twintigste van de leden is de Raad van Bestuur verplicht de agenda aan te vullen
met de door de verzoekende leden voorgestelde onderwerpen. Het verzoek daartoe moet minstens drie dagen
voor de Algemene Vergadering bij de voorzitter van de Raad van Bestuur, op de zetel van de vereniging, worden
ingediend. De voorzitter van de Raad van Bestuur of, bij diens afwezigheid en/of verhindering, de persoon die
haar ingevolge deze statuten vervangt in het uitoefenen van deze statutaire bevoegdheden draagt er zorg voor
dat de aangedragen agendapunten tijdig worden bezorgd aan de leden van de Algemene Vergadering.
 
§ 4 Er mag op de Algemene Vergadering niet worden afgeweken van de agenda tenzij alle leden van de
vereniging, aanwezig of vertegenwoordigd op de Algemene Vergadering, hiermee akkoord gaan.
 
Artikel 13
§ 1 Ieder lid-natuurlijke persoon en ieder lid-rechtspersoon kan zich op de Algemene Vergadering laten
vertegenwoordigen door een ander lid-natuurlijke persoon of een ander lid-rechtspersoon. Hiertoe is een
schriftelijke volmacht vereist. Ieder lid-natuurlijke persoon en ieder lid-rechtspersoon kan evenwel slechts één
ander lid-natuurlijke persoon of lid-rechtspersoon vertegenwoordigen.
 
§ 2 Elk lid beschikt over één stem op de Algemene Vergadering.
 
§ 3 Behoudens de gevallen waarvoor de vzw-wet bijzondere meerderheden bepaalt, kan de Algemene
Vergadering slechts rechtsgeldig beslissen indien alle leden van de Raad van Bestuur aanwezig of
vertegenwoordigd zijn.
De beslissingen worden genomen bij gewone meerderheid van de stemmen uitgebracht door de aanwezige of
vertegenwoordigde leden. Bij staking van stemmen is de stem van de voorzitter doorslaggevend.
 
§ 4 Over een wijziging van de statuten kan de Algemene Vergadering slechts rechtsgeldig beslissen voor zover
de wijzigingen uitdrukkelijk zijn vermeld in de oproeping en voor zover ten minste twee derden van de leden op
de vergadering aanwezig of vertegenwoordigd zijn en voor zover alle leden van de Raad van Bestuur aanwezig
of vertegenwoordigd zijn. Een wijziging kan alleen worden aangenomen met een meerderheid van twee derde
van de stemmen uitgebracht door de aanwezige of vertegenwoordigde leden en in deze twee derde meerderheid
moet de stem van de voorzitter van de Raad van Bestuur begrepen zijn.
Ingeval op een eerste vergadering minder dan twee derden van de leden aanwezig of vertegenwoordigd zijn
en/of alle leden van de Raad van Bestuur niet aanwezig of vertegenwoordigd zijn, kan een tweede vergadering
bijeengeroepen worden, die geldig kan beraadslagen en besluiten alsook de wijzigingen aannemen met de
meerderheden bedoeld in het eerste lid van deze paragraaf ongeacht het aantal aanwezige of
vertegenwoordigde leden. Deze tweede vergadering mag evenwel niet worden gehouden binnen vijftien dagen
volgend op de eerste vergadering.
 
§ 5 Voor een wijziging van het doel moet de in § 4 omschreven procedure worden gevolgd met dat verschil dat
een wijziging van het doel slechts kan worden aangenomen met een meerderheid van vier/vijfde van de
stemmen uitgebracht door de aanwezige of vertegenwoordigde leden.
 
Artikel 14
Van elke Algemene Vergadering worden notulen gemaakt, die ondertekend worden door de voorzitter van de
Raad van Bestuur of, bij diens afwezigheid en/of verhindering, de persoon die haar ingevolge deze statuten
vervangt in het uitoefenen van deze statutaire bevoegdheden. De notulen worden bijgehouden in een daartoe
bestemd register dat gehouden wordt op de zetel van de vereniging.
Aan de leden van de vereniging wordt, binnen de maand na de Algemene Vergadering, een uittreksel van deze
notulen bezorgd. Alle uittreksels en afschriften van de notulen worden geldig ondertekend en voor eensluidend
verklaard door de voorzitter van de Raad van Bestuur of, bij diens afwezigheid en/of verhindering, door de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

persoon die krachtens deze statuten ter vervanging werd aangeduid.
De leden en de belanghebbende derden kunnen een afschrift opvragen van de beslissingen van de Algemene
Vergadering die bewaard worden op de zetel van de vereniging overeenkomstig de modaliteiten die worden
vastgelegd in artikel 9 van het KB van 26 juni 2003 op de openbaarmaking van akten en stukken van de
verenigingen zonder winstoogmerk en van de stichtingen. Bij de benoeming van een commissaris die lid is van
het Instituut van bedrijfsrevisoren, behouden de leden hun recht op inzage.
 
HOOFDSTUK IV – BESTUUR EN VERTEGENWOORDIGING
Artikel 15
§ 1 De vereniging wordt bestuurd door een Raad van Bestuur van ten minste twee bestuurders.
 
§ 2 De leden van de Raad van Bestuur worden door de Algemene Vergadering, al dan niet uit hun midden,
gekozen bij gewone meerderheid van de uitgebrachte stemmen van de aanwezige en vertegenwoordigde leden
en zijn te allen tijde door de Algemene Vergadering afzetbaar, met de aanwezigheden en meerderheden zoals
bepaald in artikel 13 §4.
Indien door vrijwillig ontslag, of afzetting het aantal bestuurders is teruggevallen tot onder het wettelijk minimum,
dan blijven de bestuurders in functie tot in hun vervanging is voorzien.
De bestuurders oefenen hun mandaat kosteloos uit. De kosten die zij maken in de uitoefening van hun
bestuursmandaat worden vergoed.
Hun mandaat is onbeperkt in looptijd.
De bestuurders zijn verantwoording verschuldigd aan de Algemene Vergadering.
 
§ 3 De Raad van Bestuur kiest een voorzitter, een ondervoorzitter, een secretaris en een penningmeester.
De functie van secretaris is verenigbaar met de functie van penningmeester. Indien er één persoon in de beide
functies is aangeduid, wordt deze “secretaris-penningmeester” genoemd.
 
Indien de door de Raad van Bestuur gekozen ondervoorzitter, secretaris en/of penningmeester verhinderd en/of
afwezig mochten zijn, kan de Raad van Bestuur te allen tijde in hun vervanging voorzien, of neemt de voorzitter
van de Raad van Bestuur ten waarnemende titel over.
Bij afwezigheid en/of verhindering van de voorzitter worden haar functies, zoals deze bij deze statuten worden
toegekend, waargenomen door de ondervoorzitter, of bij diens afwezigheid en/of verhindering, door een lid van
de vereniging of een persoon die aangesteld werd om dit ten waarnemende titel te doen.
 
De voorzitter is belast met de bijeenroeping van de Raad van Bestuur en met de leiding van de vergaderingen
van de Raad van Bestuur en van de Algemene Vergadering.
De secretaris voert het secretariaat van de vereniging en de penningmeester doet de boekhouding en leidt de
financiële verrichtingen.
De bestuurders oefenen hun mandaat uit overeenkomstig de voorschriften bepaald in deze statuten.
 
§ 4 De hoedanigheid van lid van de Raad van Bestuur gaat verloren indien dit lid zijn hoedanigheid van lid van de
vereniging verliest ingevolge één van de in artikel 8 van deze statuten vermelde oorzaken. Deze hoedanigheid
gaat eveneens verloren door ontslag, al dan niet vrijwillig, uit de Raad van Bestuur en door het verlies van het
mandaat van vertegenwoordiger van een lid-rechtspersoon in de Algemene Vergadering.
Teneinde bij het vacant worden van het mandaat de continuïteit in de werking van de vereniging te verzekeren,
blijven de bestuurders hun mandaat behouden tot aan de eerstvolgende Algemene Vergadering waarop zal
worden overgegaan tot de aanduiding van een nieuwe bestuurder.
Bij het openvallen van een mandaat van bestuurder zal de Algemene Vergadering binnen vier maanden na het
vacant worden ervan, overeenkomstig het bepaalde in § 2, overgaan tot de aanstelling van een nieuwe
bestuurder. De bestuurders wier functie een einde heeft genomen zijn te allen tijde herverkiesbaar.
 
 
Artikel 16
§ 1 De Raad van Bestuur is een collegiaal orgaan dat bijeenkomt telkens wanneer dit vereist is in het belang van
de vereniging.
 
§ 2 De Raad van Bestuur wordt bijeengeroepen door de voorzitter van de Raad van Bestuur of, bij diens
afwezigheid en/of verhindering, door de persoon die haar ingevolge deze statuten vervangt in het uitoefenen van
haar statutaire bevoegdheden.
 
§ 3 Alle leden van de Raad van Bestuur worden ten minste acht dagen op voorhand uitgenodigd op de
vergadering van de Raad van Bestuur. Deze uitnodiging gebeurt bij gewone post of per e-mail en bevat de dag,
het uur, de plaats van de bijeenkomst van de Raad van Bestuur en de agenda. De Raad van Bestuur zal
gewoonlijk bijeenkomen op het adres of in de woonplaats van 1 van beide bestuurders. De Raad van Bestuur
kan vergaderen per telefoon- of videoconferentie.
 
 § 4 Er kan slechts van de agenda van de Raad van Bestuur worden afgeweken indien alle leden van de Raad
van Bestuur, die op de vergadering aanwezig of vertegenwoordigd zijn, hiermee akkoord gaan.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

§ 5 De Raad van Bestuur mag, zo hij het noodzakelijk acht, op de bijeenkomst personen uitnodigen omwille van
hun bijzondere bevoegdheid. Deze personen zullen de Raad enkel bijwonen met raadgevende stem.
 
Artikel 17
§ 1 Ieder lid van de Raad van Bestuur kan zich op de vergadering van de Raad van Bestuur laten
vertegenwoordigen door een ander lid van de Raad van Bestuur. Hiertoe is een schriftelijke volmacht vereist.
Ieder lid van de Raad van Bestuur kan slechts één ander lid van de Raad van Bestuur vertegenwoordigen.
 
§ 2 Elk lid van de Raad van Bestuur beschikt over één stem.
 
§ 3 De Raad van Bestuur wordt voorgezeten door de voorzitter of, bij diens afwezigheid en/of verhindering, door
de persoon die haar ingevolge deze statuten vervangt in de uitoefening van haar statutaire bevoegdheden. De
Raad van Bestuur kan slechts rechtsgeldig beraadslagen indien alle bestuurders aanwezig of vertegenwoordigd
zijn.
De beslissingen worden genomen bij gewone meerderheid van de uitgebrachte stemmen. Bij staking van
stemmen is de stem van de voorzitter doorslaggevend.
 
§ 4 Van elke vergadering worden notulen opgemaakt die ondertekend worden door de voorzitter of, bij diens
afwezigheid en/of verhindering, door de persoon die haar ingevolge deze statuten vervangt in het uitoefenen van
haar statutaire bevoegdheden.
De notulen worden ingeschreven in een daartoe bijzonder bestemd en op de zetel van de vereniging gehouden
register.
Alle afschriften en uittreksels van de notulen worden geldig ondertekend en voor eensluidend verklaard door de
voorzitter van de Raad van Bestuur of, bij diens afwezigheid en/of verhindering, door de persoon die haar
ingevolge deze statuten vervangt in het uitoefenen van haar statutaire bevoegdheden.
De leden kunnen de beslissingen van de Raad van Bestuur inkijken in het register dat bewaard wordt op de zetel
van de vereniging overeenkomstig de modaliteiten die worden vastgelegd in artikel 9 van het KB van 26 juni 2003
op de openbaarmaking van akten en stukken van verenigingen zonder winstoogmerk, van internationale
verenigingen zonder winstoogmerk en van stichtingen. Bij de benoeming van een commissaris die lid is van het
Instituut van bedrijfsrevisoren, behouden de leden hun recht op inzage.
De Raad van Bestuur beslist soeverein of aan derden inzage wordt verleend in de notulen en verslagen van de
vergaderingen en op welke wijze. Ieder verzoek hiertoe wordt schriftelijk gericht aan de voorzitter van de Raad
van Bestuur, via verzending ter post. De Raad van Bestuur kan beslissen al dan niet een afschrift van de
beslissingen of een uittreksel van de notulen ter beschikking te stellen.
 
Artikel 18
De Raad van Bestuur leidt de zaken van de vereniging, vertegenwoordigt deze in en buiten rechte en beschikt
over alle bevoegdheden die niet door de wet of door deze statuten exclusief zijn voorbehouden aan de Algemene
Vergadering.
De Raad van Bestuur is bevoegd voor het opstellen en beslissen van het huishoudelijke reglement.
De Raad van Bestuur heeft de volle bevoegdheid voor het stellen van alle handelingen van bestuur, daaronder
begrepen het organiseren, benoemen, ontslaan en bezoldigen van het personeel en het uitvaardigen van
huishoudelijke reglementen, met uitzondering van deze die de werking van de Algemene Vergadering betreffen.
De Raad van Bestuur heeft bovendien de meest uitgebreide bevoegdheid voor het stellen van daden van
beschikking. De Raad van Bestuur kan onder meer, zonder dat deze opsomming als exhaustief kan worden
beschouwd en ongeacht alle andere bevoegdheden die voortvloeien uit de wet of uit de statuten: alle betalingen
doen en ontvangen en daarvan kwijting geven of eisen, alle inbewaargevingen doen of ontvangen, alle roerende
en onroerende goederen verwerven, ruilen of vervreemden, zelfs om niet, huur- en verhuurovereenkomsten
zonder beperking van duur afsluiten, evenals alle andere overeenkomsten, zelfs minnelijke schikkingen,
dadingen, compromissen en arbitragebedingen, alle officiële en private subsidies, tegemoetkomingen, legaten en
schenkingen onder de levenden aanvaarden en ontvangen, leningen aangaan, borgstellingen doen en
aanvaarden, hypotheken en alle zakelijke waarborgen verlenen, afstand doen van alle rechten en
rechtsvorderingen, evenals opheffing en machtiging tot doorhaling verlenen, met of zonder kwijting van alle
inschrijvingen, beslag leggen en verzet doen.
De Raad van Bestuur treedt op voor de vereniging als eiser of verweerder in alle rechtsgedingen en beslist over
het al dan niet aanwenden van rechtsmiddelen.
De Raad van Bestuur draagt er tevens zorg voor dat al de neerleggings- en openbaarmakings- formaliteiten,
zoals voorgeschreven door de vzw-wet, in acht worden genomen.
De Raad van Bestuur staat in voor het bijhouden van een register van leden op de zetel van de vereniging waarin
de naam, voornamen en woonplaats van de leden-natuurlijke personen worden opgenomen en van de leden-
rechtspersonen de naam, de rechtsvorm en het adres van de zetel. Alle beslissingen betreffende toetreding,
uittreding of uitsluiting van leden of iedere andere reden waardoor, ingevolge artikel 8, de hoedanigheid van lid
verloren gaat, moeten door toedoen van de Raad van Bestuur worden bekendgemaakt in het register van leden
binnen acht dagen nadat hij kennis heeft gekregen van het verlies van de hoedanigheid van lid.
De Raad van Bestuur staat ook in voor het bijhouden van een afzonderlijk register van de vertegenwoordigers
van de leden-rechtpersonen met aanduiding van het lid waardoor zij werden afgevaardigd en, in voorkomend
geval, de hoedanigheid uit hoofde waarvan zij werden afgevaardigd.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 19
Onverminderd de algemene vertegenwoordigingsmacht van de Raad van Bestuur als college, de
vertegenwoordigingsmacht van het orgaan van dagelijks bestuur voor de handelingen van het dagelijks bestuur
en van de bijzondere mandatarissen binnen de perken van hun mandaat, is de vereniging ten aanzien van
derden zowel in als buiten rechte rechtsgeldig verbonden door de handtekening van de voorzitter of de
ondervoorzitter van de Raad van Bestuur.
 
De voorzitter of de ondervoorzitter, die namens de Raad van Bestuur optreden, moeten ten aanzien van derden
niet doen blijken van enig besluit of van enige machtiging.
 
Artikel 20
De Raad van Bestuur kan voor bepaalde handelingen en daden van dagelijks bestuur zijn bevoegdheid opdragen
aan één of meer personen, al dan niet bestuurder of lid, die, indien er meer dan één persoon wordt aangeduid,
elk alleen optreden. Deze perso(o)n(en) kunnen te allen tijde ontslag nemen uit hun functie en te allen tijde
afgezet worden door de Raad van Bestuur.
Tot de daden van dagelijks bestuur worden gerekend alle handelingen die dag aan dag moeten worden verricht
om de normale gang van zaken van de vereniging te verzekeren en die, hetzij wegens hun minder belang, hetzij
wegens de noodzakelijkheid een onverwijlde beslissing te nemen, het optreden van de Raad van Bestuur niet
vereisen of niet wenselijk maken.
De bevoegdheid van deze perso(o)n(en) wordt vastgesteld door de Raad van Bestuur, die eveneens de duur van
het mandaat bepaalt.
Het mandaat kan te allen tijde met onmiddellijke ingang door de Raad van Bestuur ingetrokken worden.
 
Artikel 21
De Raad van Bestuur, de bestuurder en/of de personen die de vzw vertegenwoordigen en het orgaan van
dagelijks bestuur kunnen, elk handelend binnen de perken van hun bevoegdheden, bepaalde van deze
bevoegdheden opdragen aan bijzondere mandatarissen die al dan niet lid zijn van de vereniging.
Deze aangestelden van de vzw moeten hun bevoegdheid te allen tijde kunnen bewijzen aan de hand van een
volmacht. De gevolmachtigden verbinden de vzw binnen de perken van de hun verleende volmacht.
 
Artikel 22
Onverminderd de regeling van artikel 26septies van de vzw-wet wordt door de bestuurders geen persoonlijke
verplichting aangegaan betreffende de verbintenissen van de vereniging. Hun aansprakelijkheid blijft beperkt tot
het vervullen van de hun gegeven opdracht en tot de tekortkomingen in hun bestuur.
 
Artikel 23
De Raad van Bestuur beslist over de artiestennaam welke de leden zullen gebruiken en waarmee de leden
artistiek naar buiten treden. Het is eveneens de Raad van Bestuur die over alle wijzigingen beslist.
 
HOOFDSTUK V – BEGROTINGEN – REKENINGEN - CONTROLE
Artikel 24
§ 1 Het boekjaar van de vereniging loopt van 1 januari tot en met 31 december. In afwijking hiervan loopt het
eerste boekjaar van de dag van de oprichting tot en met 31 december 2019.
 
§ 2 Ieder jaar stelt de raad van bestuur de rekeningen op en bereidt een voorstel van begroting voor en legt deze,
binnen zes maanden na het afsluiten van het boekjaar, ter goedkeuring voor aan de Algemene Vergadering.
De boekhouding wordt gevoerd en de jaarrekening wordt opgemaakt overeenkomstig de wettelijke bepalingen uit
de vzw wet en overeenkomstig het koninklijk besluit van 21 oktober 2018 tot uitvoering van de artikels III.82 tot
en met III.95 uit het Wetboek van Economisch Recht (WER).
Uit de goedkeuring van de jaarrekening en de begroting blijkt de kwijting aan de bestuurders en, desgevallend,
aan de commissaris.
 
§ 3 De Raad van Bestuur draagt er zorg voor dat de jaarrekening en de overige in de VZW- wet vermelde
stukken binnen de dertig dagen na de goedkeuring worden neergelegd op de griffie van de rechtbank van
koophandel, of indien de wet dit vereist, bij de Nationale Bank van België.
 
Artikel 25
Indien de vereniging op grond van de op haar toepasselijke bepalingen daartoe verplicht is zal de controle op de
financiële toestand, op de jaarrekening en op de regelmatigheid van de verrichtingen, worden opgedragen aan
één of meer commissarissen die worden benoemd door de Algemene Vergadering onder de leden van het
Instituut van de Bedrijfsrevisoren. De Algemene Vergadering bepaalt het aantal commissarissen en stelt hun
bezoldigingen vast. De commissarissen worden benoemd voor een hernieuwbare termijn van drie jaar.
De commissarissen hebben, gezamenlijk of afzonderlijk, een onbeperkt recht van controle over alle verrichtingen
van de vereniging. Zij mogen ter plaatse inzage nemen van de boeken, de briefwisseling, de notulen en in het
algemeen van alle geschriften van de vereniging.
  
HOOFDSTUK VI – ONTBINDING – VEREFFENING
Artikel 26

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Behoudens in de gevallen van gerechtelijke ontbinding en van ontbinding van rechtswege, kan alleen de
Algemene Vergadering tot ontbinding besluiten op de wijze zoals bepaald in de artikel 13 §5 van deze statuten
en de bepalingen van de wet.
Ingeval van vrijwillige ontbinding benoemt de Algemene Vergadering, of bij gebreke daarvan de rechtbank, één of
meer vereffenaars. Diegene die de vereffenaar(s) benoemt, bepaalt tevens hun bevoegdheden en de
vereffeningsvoorwaarden.
De vereniging zal in geen geval ontbonden worden door het overlijden, de ontbinding of het uittreden van de
leden voor zover het aantal leden hierdoor niet daalt tot onder het wettelijk minimum.
 
Artikel 27
Ingeval van ontbinding worden de roerende en onroerende activa, na aanzuivering van de schulden,
overgedragen aan GAIA vzw (Global Action in the Interest of Animals vzw), of een gelijkaardige erkende
vereniging met een goed doel.
De Algemene Vergadering die tot de ontbinding besluit zal aanduiden aan welke vereniging het vereffeningssaldo
wordt overgedragen. Bij ontstentenis van een beslissing van de Algemene Vergadering over de bestemming van
het vereffeningssaldo, wordt deze bestemming bepaald door de vereffenaar(s).
 
Artikel 28
Voor alles wat in deze statuten niet uitdrukkelijk is geregeld, zijn de vzw-wet van 27 juni 1921, de wet van 2 mei
2002 of de wetgeving die deze wet zou vervangen of vervangen na oprichting van de vereniging, de algemene
wettelijke bepalingen, het huishoudelijk reglement en de gebruiken terzake toepasselijk.
 
 
Opgemaakt in 2 exemplaren en met eenparigheid van stemmen aanvaard op de oprichtersvergadering,
gehouden te Hasselt op 20 januari 2019
 
 
Sigrid Moens                               Inge Nysten                                                  Carmen Gonnissen
 
 
Samenstelling raad van bestuur:
 
De oprichtingsvergadering stelt volgende leden aan als bestuurder::
- Moens Sigrid
- Nysten Inge
 
Opgemaakt in 2 exemplaren en met eenparigheid van stemmen aanvaard op de oprichtersvergadering,
gehouden te Hasselt op 20 januari 2019
 
 
Sigrid Moens

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

19
 - 

An
ne

xe
s 

du
 M

on
ite

ur
 b

el
ge

 


