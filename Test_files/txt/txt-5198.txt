





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : A bit MORE

(afgekort) :

Rechtsvorm : Vereniging zonder winstoogmerk

Zetel : Teaterstraat 16

9050

België

Onderwerp akte : Oprichting

Gent (Gentbrugge)

ZIJN AANWEZIG
1) Evelien Tanghe (°09/04/1988 te Gent) wonende te Teaterstraat 16, 9050 Gentbrugge
2) Sara Stockman (°14/01/1989 te Eeklo) wonende te August van Geertstraat 42, 9040 Sint-Amandsberg
3) Kristof Fiers (°22/11/1988 te Gent) wonende te Teaterstraat 16 9050 Gentbrugge
 
OPRICHTERSVERKLARING
 
De comparanten richten bij onderhandse akte van 26/01/2019 , neergelegd op de griffie van de rechtbank van
koophandel voor registratie,  een vereniging zonder winstoogmerk op "A bit MORE" met zetel te Teaterstraat 16,
9050 Gentbrugge, en waarvan zij de statuten hebben bepaald zoals hierna opgegeven.
 
STATUTEN
 
NAAM - ZETEL - DOEL - DUUR
 
Artikel 1. Naam
De vereniging draagt de naam “A bit MORE”. Deze naam moet steeds door de woorden “vereniging zonder
winstoogmerk” of de afkorting “VZW” worden voorafgegaan of gevolgd.
Alle akten, facturen, aankondigingen, bekendmakingen, brieven, orders en andere stukken die uitgaan van de
vereniging moeten de naam van de vereniging vermelden met, onmiddellijk daarvoor of daarna, de vermelding
"Vereniging zonder winstoogmerk" of de afkorting “VZW” en het adres van de zetel van de vereniging.
 
Artikel 2. Zetel
De zetel van de VZW is gevestigd op Teaterstraat 16, 9050 Gentbrugge. De VZW ressorteert onder het
gerechtelijk arrondissement Gent, afdeling Gent. Alle stukken voorgeschreven door de VZW-wet worden
neergelegd in een dossier bijgehouden op de griffie van de ondernemingsrechtbank van het voornoemd
gerechtelijk arrondissement.
 
De Raad van Bestuur heeft de bevoegdheid om de zetel te verplaatsen naar iedere plaats binnen het Nederlands
taalgebied en de nodige openbaarmakingsvereisten te vervullen.
 
Artikel 3. Doel
De VZW heeft tot doel, in België en in buitenland, uitsluitend in eigen naam en voor eigen rekening:
- vrijgezellen samen te brengen via matching & hen te begeleiden naar de ideale partner;
- het aanbieden van relatiebemiddeling
- het coachen en aanbieden van ondersteuning

 *19304778*
Neergelegd
26-01-2019

0719444545

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Tot de concrete activiteiten waarmee de doelstellingen van de VZW worden verwezenlijkt, behoren onder meer:
- activiteiten organiseren die relatiebevorderend werken
- alle culturele activiteiten en producten die ze interessant acht zowel administratief te ondersteunen als te
promoten, bekend te maken en te verspreiden in binnen- en buitenland.
- evenementen, optredens, fuiven en activiteiten van allerlei aard organiseren en mede-organiseren.
 
De VZW kan in het algemeen alle middelen aanwenden die rechtstreeks of onrechtstreeks tot de verwezenlijking
van het niet-winstgevende doel bijdragen. De vereniging kan ter uitvoering van wat hierboven bepaald is, onder
meer alle eigendommen of zakelijke rechten verwerven, in huur nemen, verhuren, personeel aanwerven,
rechtsgeldige overeenkomsten sluiten, fondsen inzamelen, kortom alle activiteiten uitoefenen of laten uitoefenen
die haar doel rechtvaardigen. De opbrengsten zullen ten allen tijde volledig worden bestemd voor de
verwezenlijking voor voormelde doelstellingen.
 
 
Artikel 4. Duur
De VZW is opgericht voor onbepaalde duur. Zij kan te allen tijde ontbonden worden.
 
 
WERKENDE LEDEN
 
Artikel 5. Werkende leden
Het aantal werkende leden is niet beperkt, doch mag niet minder bedragen dan drie.
De volgende oprichters zijn de eerste werkende leden:
- Tanghe Evelien wonende te Teaterstraat 16, 9050 Gentbrugge
- Stockman Sara wonende te August van Geertstraat 42, 9040 Sint-Amandsberg
- Kristof Fiers wonende te Teaterstraat 16, 9050 Gentbrugge
 
Kandidaat-leden stellen hun kandidatuur schriftelijk voor aan de Raad van Bestuur. Zij kunnen door de Raad van
Bestuur worden aanvaard. De Raad van Bestuur zal beslissen over de aanvaarding van de kandidaat als
werkend lid op haar eerstvolgende vergadering. Op deze vergadering dienen alle leden van het bestuur
aanwezig te zijn. De beslissing wordt genomen met een gewone meerderheid van de stemmen van de
aanwezige leden van het bestuur.
 
De Raad van Bestuur kan discretionair en zonder verdere motivatie beslissen dat een kandidaat niet wordt
aanvaard als werkend lid.
 
Werkende leden hebben alle rechten en plichten die in de V&S-wet en deze statuten worden beschreven.
 
 
Artikel 6. Ontslag
Het staat de werkende leden vrij ontslag te nemen uit de vereniging. Het ontslag wordt betekend per schrijven of
per e-mail gericht aan de Raad van Bestuur. Het ontslag zal één maand na dit schrijven of na de e-mail ingaan.
 
 
Artikel 7. Beëindiging van lidmaatschap
Als een werkend lid in strijd handelt met de doelstellingen van de VZW, kan diens lidmaatschap, op voorstel van
het bestuur of op verzoek van minstens 1/5 van alle werkende leden, worden beëindigd door een bijzonder
besluit van de Algemene Vergadering, waarop alle werkende leden aanwezig zijn, en waarbij voor de beslissing
een 2/3 meerderheid van de stemmen van de aanwezige werkende leden vereist is.
 
Het werkend lid waarvan de beëindiging van het lidmaatschap wordt voorgesteld, heeft het recht gehoord te
worden.
 
Het lidmaatschap neemt van rechtswege een einde ingeval het lid overlijdt, failliet of onbekwaam wordt verklaard
of onder voorlopig bewind wordt gesteld. Een uittredend of uitgesloten werkend lid en de rechthebbenden van
een overleden werkend lid hebben generlei aanspraak op het vermogen van de vereniging en kunnen nooit
teruggave van gestorte bijdragen, van inbrengen of vergoeding voor geleverde prestaties vorderen. In geen geval
kan het uittredend werkend lid of uitgesloten werkend lid of kunnen de rechthebbenden van een overleden
werkend lid, mededeling of kopie van rekeningen, verzegeling van de goederen van de vereniging of het
opmaken van een inventaris vorderen.           
 
 
Artikel 8. Rechten
Geen enkel werkend lid kan enige aanspraak laten gelden of uitoefenen op de activa van de VZW op grond van
de enkele hoedanigheid van werkend lid.
 
Deze uitsluiting van rechten op de activa geldt te allen tijde: tijdens het lidmaatschap, bij beëindiging van het

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

lidmaatschap om wat voor reden dan ook, bij ontbinding van de VZW, enz.
 
 
Artikel 9. Register van de leden
Op de zetel van de vereniging wordt door de Raad van Bestuur een register van de leden en van de toegetreden
leden gehouden overeenkomstig artikel 10 van de Wet.
 
RAAD VAN BESTUUR
 
Artikel 10. Samenstelling Raad van Bestuur
De VZW wordt bestuurd door een Raad van Bestuur samengesteld uit ten minste drie bestuurders, al dan niet
leden van de VZW. Als evenwel maar drie personen werkend lid zijn van de VZW bestaat de Raad van Bestuur
minimaal uit twee bestuurders. Het aantal bestuurders moet in elk geval altijd lager zijn dan het aantal personen
dat werkend lid is van de VZW. De dag waarop een vierde Werkende Lid wordt aanvaard, zal een
(Buiten)gewone Algemene Vergadering overgaan tot de benoeming van een derde bestuurder.
 
De bestuurders worden benoemd voor onbepaalde duur door een Algemene Vergadering, bij gewone
meerderheid van stemmen van de aanwezige of vertegenwoordigde leden.
 
De bestuurders kunnen te allen tijde worden ontslagen door de Algemene Vergadering die daarover beslist bij
2/3e meerderheid van de stemmen van de aanwezige of vertegenwoordigde werkende leden. Ieder lid van de
Raad van Bestuur kan zelf ook ontslag nemen door schriftelijke kennisgeving aan de Voorzitter van de Raad van
Bestuur. Een bestuurder wordt geacht na zijn ontslag, of na het verlopen van de termijn waarvoor hij is benoemd
zonder dat in zijn vervanging of herbenoeming is voorzien, zijn opdracht verder te vervullen totdat redelijkerwijze
in zijn vervanging of herbenoeming kan worden voorzien. Elke benoeming, ontslag of herroeping moet worden
neergelegd op de griffie van de rechtbank van koophandel ter publicatie in de bijlagen tot het Belgisch
Staatsblad.
 
De bestuurders oefenen in beginsel hun mandaat kosteloos uit. De kosten die zij maken in het kader van de
uitoefening van hun bestuursmandaat worden vergoed.
 
 
Artikel 11. Raad van Bestuur: vergaderingen, beraadslaging en beslissing
De Raad van Bestuur vergadert na oproeping door de voorzitter zo dikwijls als het belang van de VZW het
vereist, alsook binnen 14 dagen na een daartoe strekkend verzoek van de dagelijkse bestuurder.
 
De raad wordt voorgezeten door de voorzitter of, bij diens afwezigheid door de oudste in jaren van de aanwezige
bestuurders. De vergadering wordt gehouden op de zetel van de VZW of in elke andere plaats in België,
aangewezen in de oproepingsbrief. De oproeping voor de bijeenkomsten geschiedt schriftelijk of per e-mail, en
minstens acht dagen voor de vergadering.
 
De Raad van Bestuur kan slechts beraadslagen en besluiten wanneer alle bestuurders aanwezig of
vertegenwoordigd zijn en akkoord gaan met de agenda, of wanneer, na oproeping, tenminste de helft van zijn
leden aanwezig of vertegenwoordigd is op de vergadering. Indien er slechts twee bestuurders benoemd zijn
dienen beide bestuurders aanwezig te zijn. Bij staking van stemmen heeft de bestuurder die de vergadering
voorzit, de beslissende stem op voorwaarde dat er meer dan twee bestuurders benoemd zijn. De bestuurder die
belet is kan bij eenvoudige brief of e-mail, volmacht geven aan een van zijn collega's van de raad van bestuur,
maar slechts voor één vergadering. Nochtans kan een bestuurder slechts één medelid vertegenwoordigen. De
Raad van Bestuur beslist bij geheime stemming wanneer zulks door ten minste twee bestuurders wordt
gevraagd.
 
De ondervoorzitter houdt de notulen van de zittingen van de Raad van Bestuur.  Deze notulen worden door de
voorzitter en ten minste een bestuurder ondertekend.  Uitgiften en kopieën ervan worden door de voorzitter
ondertekend.
 
In uitzonderlijke gevallen, wanneer de dringende noodzakelijkheid en het belang van de VZW zulks vereisen,
kunnen de besluiten van de Raad van Bestuur worden genomen bij eenparig schriftelijk akkoord van de
bestuurders. Daartoe is vereist dat er vooraf een unaniem akkoord is onder de bestuurders om tot schriftelijke
besluitvorming over te gaan. Schriftelijke besluitvorming veronderstelt in elk geval dat er een beraadslaging
plaatsvond per email, video- of telefoon- conferentie.
 
Artikel 12. Tegenstrijd belang
Indien een bestuurder, rechtstreeks of onrechtstreeks, een belang van vermogensrechtelijke aard heeft dat
strijdig is met een beslissing of een verrichting die tot de bevoegdheid behoort van de Raad van Bestuur, moet hij
dit meedelen aan de andere bestuurders vóór dat de Raad van Bestuur een besluit neemt.
 
De bestuurder met het tegenstrijdig belang, verwijdert zich uit de vergadering en onthoudt zich van de
beraadslaging en de stemming over de aangelegenheid waarop het betrekking heeft.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Voormelde procedure is niet toepasselijk op gebruikelijke verrichtingen die plaatshebben onder de voorwaarden
en tegen de zekerheden die op de markt gewoonlijk gelden voor soortgelijke verrichtingen.
 
 
Artikel 13. Intern bestuur – beperkingen
De Raad van Bestuur is bevoegd om alle handelingen van intern bestuur te verrichten die nodig of dienstig zijn
tot verwezenlijking van het doel van de VZW, met uitzondering van die handelingen waarvoor de V&S-wet of de
Algemene Vergadering exclusief bevoegd is.
 
Onverminderd de verplichtingen die voortvloeien uit collegiaal bestuur, met name overleg en toezicht, kunnen de
bestuurders de bestuurstaken onder elkaar verdelen. Zodanige verdeling van taken kan aan derden niet worden
tegengeworpen, zelfs niet nadat ze zijn openbaar gemaakt. Niet-naleving ervan brengt wel de interne
aansprakelijkheid van de betrokken bestuurder(s) in het gedrang.
 
 
Artikel 14. Externe vertegenwoordigingsmacht
De Raad van Bestuur vertegenwoordigt als college de VZW in alle handelingen in en buiten rechte. Hij
vertegenwoordigt de vereniging door de meerderheid van zijn leden.
 
Onverminderd de algemene vertegenwoordigingsbevoegdheid van de raad van bestuur als college, wordt de
VZW in en buiten rechte eveneens vertegenwoordigd door één bestuurder die alleen handelt voor zover en in de
mate dat de transactie een bedrag van tienduizend euro (10.000,00 EUR) niet te boven gaat.
 
De leden van de raad nemen geen persoonlijke verplichtingen op zich wat de verbintenissen van de vereniging
betreft.
 
 
DAGELIJKS BESTUUR
 
Artikel 15. Dagelijks bestuur
In afwijking van artikel 13bis V&S-wet, kunnen de personen belast met het dagelijks bestuur niet zonder
toestemming van twee bestuurders beslissingen nemen en rechtshandelingen stellen die verband houden met de
vertegenwoordiging van de VZW in het kader van het dagelijks bestuur bij transacties die 10.000 EUR te boven
gaan.
 
De benoeming van de personen belast met het dagelijks bestuur en hun ambtsbeëindiging wordt openbaar
gemaakt door neerlegging in het verenigingsdossier ter griffie van de rechtbank van koophandel, en van een
uittreksel daarvan bestemd om in de Bijlagen bij het Belgisch Staatsblad te worden bekendgemaakt.
 
 
ALGEMENE VERGADERING
 
Artikel 16. De Algemene Vergadering
De algemene vergadering bestaat uit de werkende leden. Alle werkende leden hebben gelijk stemrecht. Elk
werkend lid heeft één stem en kan zich op de vergadering laten vertegenwoordigen door een ander lid, voorzien
van een schriftelijke volmacht, maar die slechts houder mag zijn van twee volmachten. De Algemene
Vergadering wordt voorgezeten door de Voorzitter van de Raad van Bestuur.
 
Artikel 17. Bevoegdheden.
De regelmatig bijeengekomen Algemene Vergadering vertegenwoordigt al de werkende leden; haar besluiten
verbinden evenzeer de werkende leden die afwezig zijn en degenen die niet stemmen of tegenstemmen. Enkel
werkende leden hebben stemrecht op de vergadering.
Zij beraadslaagt en beslist inzake:
1) het wijzigen van de statuten;
2) het vaststellen van het aantal leden van de Raad van Bestuur, het benoemen van de bestuurders, en het
herroepen van hun mandaten;
3) het goedkeuren van de begroting en de jaarrekening;
4) het geven van de ontheffing van aansprakelijkheid over het jaarlijks bestuur van de Raad van Bestuur;
5) het vrijwillig ontbinden van de vereniging;
6) het uitsluiten van een lid;
7) het benoemen van één of meerdere commissarissen en het herroepen van hun mandaten;
8) het benoemen van de vereffenaars, het bepalen van hun bevoegdheid en de wijze van vereffenen.
9) de omzetting van de vereniging in een vennootschap met een sociaal oogmerk.
10) alle gevallen waarin de statuten dat vereisen.
 
 
Artikel 18. Vergaderingen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

De Algemene Vergadering wordt bijeengeroepen door de Voorzitter van de Raad van Bestuur ten minste
eenmaal per jaar, in de loop van het tweede kwartaal van het kalenderjaar, en telkens als het doel of het belang
van de VZW zulks vereist, op een plaats die vermeld wordt in de uitnodiging. De uitnodiging wordt minstens 8
dagen voorafgaand aan de datum van de Algemene Vergadering naar alle werkende leden verstuurd per e-mail
of per gewone post.
 
Aan de uitnodiging wordt een ontwerp van de agenda toegevoegd, waarbij elk punt dat door minstens 2
bestuurders wordt aangebracht of dat door minstens 1/20 van de werkende leden minstens 10 dagen voor de
vergadering aangebracht werd, op de agenda wordt geplaatst. Over onderwerpen die niet op de agenda
voorkomen kan niet geldig worden gestemd, tenzij twee derden van de aanwezige en vertegenwoordigde leden
er anders over oordelen.  In geen geval echter mag beraadslaagd worden buiten de agenda wanneer het gaat
om een wijziging van de statuten.
 
Bijzondere bijeenkomsten in een Buitengewone Algemene Vergadering kunnen worden
samengeroepen op verzoek van de Voorzitter van de Raad van Bestuur alsook op verzoek van minstens 1/5 van
alle werkende leden. De uitnodiging wordt minstens [bv. 20 dagen] voorafgaand aan de datum van de Algemene
Vergadering naar alle werkende leden verstuurd per email of per gewone post.
 
 
Artikel 19. Quorum en stemming
Elke Algemene Vergadering kan geldig beraadslagen en besluiten zonder oproeping wanneer alle werkende
leden, bestuurders en commissarissen aanwezig of vertegenwoordigd zijn en zij akkoord gaan met de agenda.
De jaarvergadering beslist na oproeping geldig welk ook het aantal aanwezige en vertegenwoordigde werkende
leden zijn. De Algemene Vergadering beslist bij gewone meerderheid van de geldig uitgebrachte stemmen,
behalve wanneer de V&S-wet of de statuten dit anders voorzien.  Bij staking van stemmen is het voorstel
verworpen.
 
Over een statutenwijziging kan de Algemene Vergadering alleen op geldige wijze beraadslagen indien na
oproeping tenminste twee/derde van de werkende leden aanwezig of vertegenwoordigd zijn. Is dit niet het geval
kan een tweede vergadering worden bijeengeroepen die kan besluiten ongeacht het aantal van de aanwezige of
vertegenwoordigde werkende leden. De beslissing wordt geacht aanvaard te zijn indien ze wordt goedgekeurd
door 2/3 van de stemmen van de aanwezige of vertegenwoordigde werkende leden. Enkel wanneer de
statutenwijziging betrekking heeft op het doel of de doeleinden waarvoor de vereniging is opgericht, vereist ze
een meerderheid van 4/5 van de stemmen van de aanwezige of vertegenwoordigde werkende leden. De tweede
vergadering mag niet binnen de vijftien dagen na de eerste worden gehouden.
 
De stemming kan gebeuren door afroeping, door handopsteking of, indien gevraagd door minstens 1/3e van de
werkende leden die aanwezig of vertegenwoordigd zijn, door geheime stemming.
 
Er worden notulen opgesteld en deze worden ten zetel van de vereniging bewaard en ondertekend door de
voorzitter van de vergadering en de leden die dit wensen.  Uitgiften en kopieën ervan worden door de voorzitter
ondertekend. De derden die van een belang doen blijken en de leden hebben het recht om op hun kosten en
zonder verplaatsing inzage en kopie van de notulen te vragen, dit alles onverminderd de door de wet
voorgeschreven publiciteit.
 
BEGROTING EN REKENINGEN
 
Artikel 20. Financiering
De vereniging beschikt over volgende geldmiddelen:
1) de subsidies van openbare besturen en organisaties;
2) de eventuele giften, legaten, interesten van geplaatste gelden, enzovoorts;
3) de opbrengst van alle wettelijke geoorloofde initiatieven die voor doel hebben de nodige gelden te verwerven;
4) de eventuele lidgelden.
 
Daarnaast kan de VZW fondsen verwerven op elke andere wijze die niet in strijd is met de wet.
 
 
Artikel 21. Boekhouding
Het boekjaar van de vereniging loopt samen met het kalenderjaar.
 
Ten laatste binnen de zes maanden na de afsluitingsdatum van het boekjaar legt de Raad van Bestuur de
jaarrekening van het voorbije boekjaar alsook de begroting van het volgende boekjaar ter goedkeuring voor aan
de Algemene Vergadering. Het batig saldo vergroot het vermogen van de vereniging en kan onder geen beding
aan de leden worden uitgekeerd.
 
Artikel 22. Controlerende leden
De Algemene Vergadering kan één of meer controlerende leden aanstellen, voor een duur die zij bepaalt, en die
belast worden met het toezicht op de ontvangsten en uitgaven van de vereniging.  Zij gaan tevens de juistheid na

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

van de inventarissen. Zij mogen kennis nemen van alle akten en bescheiden die nuttig zijn voor het vervullen van
hun opdracht. Zij brengen verslag uit over hun opdracht op de te houden Algemene Vergadering.
 
 
ONTBINDING
 
Artikel 23. Ontbinding
In geval van vrijwillige ontbinding worden door de Algemene Vergadering of, bij gebreke daarvan, door de
rechtbank, één of meer vereffenaars benoemd, hun bevoegdheid bepaald en de wijze van vereffenen
omschreven.
 
In geval van ontbinding zal, na aanzuivering van het passief, de bestemming van de goederen bepaald worden
door de algemene vergadering, beraadslagend overeenkomstig de regels van een statutenwijziging. Het netto
actief zal in ieder geval moeten bestemd zijn voor een instelling met een belangenloze doelstelling.
 
Voor alles waarin in onderhavige statuten niet uitdrukkelijk is voorzien, is de wet van zevenentwintig juni
negentienhonderd eenentwintig, op de verenigingen zonder winst-oogmerk toepasselijk.
 
TIJDELIJKE BEPALINGEN
 
Eerste boekjaar
De vereniging neemt een aanvang op heden. Het eerste boekjaar loopt uitzonderlijk vanaf heden tot 31
december 2019.
 
Eerste Algemene Vergadering
De eerste Algemene Vergadering zal gehouden worden op de tweede zaterdag van de maand juni in het jaar
2020.
 
 
EERSTE BUITENGEWONE ALGEMENE VERGADERING
 
Aanstelling van bestuurders
De comparanten in Algemene Vergadering komen bijeen en kiezen als bestuurders:
- Evelien Tanghe
- Sara Stockman
De mandaten gelden voor onbepaalde duur. De toegekende functies worden door de aanwezige mandatarissen
aanvaard zo in eigen naam als in naam van de anderen voor wie zij zich sterk maken.  De toegekende
opdrachten zijn onbezoldigd.
 
EERSTE RAAD VAN BESTUUR
 
Eerste beslissingen van de Raad van Bestuur
De hiervoor aangestelde bestuurders in raad verenigd:
- kiezen als voorzitter: Evelien Tanghe
- kiezen als ondervoorzitter: Sara Stockman
- kiezen als dagelijks bestuurder Evelien Tanghe & Sara Stockman die alleenhandelend de vennootschap
kunnen verbinden;
- beslissen dat de zetel van de vereniging gevestigd is te Teaterstraat 16, 9050 Gentbrugge
 
opgemaakt in drie exemplaren en met eenparigheid van stemmen aanvaard op de stichtingsvergadering van 26 
januari 2019, gehouden te Gentbrugge.
 
Evelien Tanghe
Bestuurder - Voorzitter

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

1/
20

19
 - 

An
ne

xe
s 

du
 M

on
ite

ur
 b

el
ge

 


