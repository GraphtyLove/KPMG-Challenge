





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : MDCMU.SIC

(afgekort) : MDCMU.SIC

Rechtsvorm : Vereniging zonder winstoogmerk

Zetel : S.V.D. Veldestraat(SML) 40

9630

België

Onderwerp akte : Oprichting

Zwalm (Sint-Maria-Latem)

De ondergetekenden zijn overeengekomen op 01/12/18, om in overeenstemming met de Wet van 27 juni 1921
betreffende de verenigingen zonder winstoogmerk, de internationale verenigingen zonder winstoogmerk en de
stichtingen, de vereniging zonder winstoogmerk " MDCMU.SIC vzw " op te richten waarvan de statuten als volgt
luiden:
 
Artikel 1: Benaming.
De vereniging draagt de naam “MDCMU.SIC vzw”.
Artikel 2: Doel.
De vereniging heeft tot doel bij te dragen tot de culturele ontwikkeling en vorming binnen de Vlaamse
Gemeenschap en de stimulering van nationale en internationale culturele initiatieven.
De vereniging heeft tot doel het managen, produceren, beheren, ondersteunen en verspreiden van culturele en
multiculturele producties in welke vorm ook (boek, plaat, video, geluidsdragers, concerten, beurzen,
promotiemateriaal, events, gezelschappen, groepen, ...) met het oog op algemene culturele vorming, algemeen
culturele spreiding en integratie van mediatechnieken in verband met (Multi)culturele aspecten van nieuwe en
experimentele muziek in het algemeen met jazz als uitgangsvorm. De vereniging zal zich in de eerste plaats
richten op de ontwikkeling van nieuwe en experimentele muziek en alle daartoe behorende vormen binnen de
ruimste betekenis
Hiertoe kan de vereniging alle door de wet toegelaten werkzaamheden verrichten of handelingen stellen die daar
rechtstreeks of onrechtstreeks toe bijdragen, inzonderheid, maar zonder beperking, a) coördinatie van optredens,
voorstellingen, wedstrijden en workshops, b) het begeleiden, ondersteunen en vertegenwoordigen van
beginnende en gevestigde artiesten en/of kunstenaars alsook hun producten, c) het uitgeven van audiovisuele
dragers, d) het oprichten van een secretariaat, e) het uitgeven van een tijdschrift, boeken en andere gedrukte
publicaties, f) het beheren van internetsites evenals g) het zoeken van sponsoring.
De vereniging kan alle roerende en onroerende goederen voor de verwezenlijking van haar doel verkrijgen,
bezitten en overdragen en er alle eigendoms- en andere zakelijke rechten op uitoefenen.
Artikel 3: Maatschappelijke zetel.
De maatschappelijke zetel van de vereniging is gevestigd in Vlaanderen of het Brussels Hoofdstedelijk Gewest,
in het gerechtelijk arrondissement Gent, op het adres Sylvain Van De Veldestraat 40, 9630 Sint-Maria-Latem.
Artikel 4: Lidmaatschap.
De vereniging zal minstens drie werkende leden tellen. De vereniging telt werkende en niet-werkende leden.
De oprichters zijn de eerste werkende leden van de vereniging. De niet-werkende leden bezitten uitsluitend de
rechten en plichten die hen uitdrukkelijk door de statuten of het eventueel op te stellen huishoudelijk reglement
worden toegekend. Zij hebben geen stemrecht in de algemene vergadering.
De door de werkende leden verschuldigde jaarlijkse bijdrage mag niet hoger zijn dan 25 EURO. De raad van
bestuur stelt jaarlijks de door de werkende leden verschuldigde bijdrage vast. De door de niet-werkende leden
verschuldigde jaarlijkse bijdrage mag niet hoger zijn dan 50 EURO. De raad van bestuur stelt jaarlijks de door de

 *19303394*
Neergelegd
17-01-2019

0718839383

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

niet werkende leden verschuldigde bijdrage vast.
Artikel 5: Toetreding.
Als lid kan tot de vereniging toetreden elke natuurlijke persoon of rechtspersoon, evenals openbare besturen, die
door de raad van bestuur als zodanig worden toegelaten. Wie lid wil worden, dient zijn verzoek om toelating
schriftelijk te richten aan de raad van bestuur. Dit schriftelijke verzoek kan gebeuren per brief of per e-mail. De
raad van bestuur beslist vrij over elk verzoek tot toetreding.
De raad van bestuur kan op door hem te bepalen voorwaarden niet werkende leden tot de vereniging toelaten.
Lidmaatschap van de vereniging kan enkel verkregen worden na schriftelijke aanvraag en een beslissing van de
Raad van Bestuur. Door het lidmaatschap krijgen de toegetreden leden onmiddellijk zitting in de Algemene
Vergadering met de daarbij horende rechten en plichten. Het lidmaatschap is persoonlijk.
Artikel 6: Uittreding.
Lidmaatschap van de vereniging kan op persoonlijk schriftelijk verzoek worden stopgezet. Dit verzoek kan pas
uitwerking krijgen nadat de Algemene Vergadering bij gewone meerderheid heeft beslist dat geen rechten of
plichten worden geschonden en na gunstig advies van de Raad van Bestuur. De verwijdering van leden van de
Raad van Bestuur en de Algemene Vergadering kan bij beslissing met twee derde meerderheid van de
Algemene Vergadering na beslissing bij twee derde meerderheid van de Raad van Bestuur.
Artikel 7: Bevoegdheden AV en RvB.
De bevoegdheden van de Algemene Vergadering zijn deze zoals opgesomd in artikel 4 van de wet van 27 juni
1921 betreffende de verenigingen zonder winstoogmerk (hierna Wet genoemd). Alle leden hebben één stem. Elk
lid kan maximaal één volmacht om te stemmen van één ander lid uitoefenen.
Alle beslissingen van de Algemene Vergadering worden genomen bij twee derde meerderheid van de
uitgebrachte stemmen en minstens twee derde van de leden van de Algemene Vergadering moet een stem
uitbrengen. Deze bepaling geldt, onverminderd de bepalingen van artikel 7 en 8 van de Wet of indien de statuten
anders bepalen.
De Raad van Bestuur oefent alle andere bevoegdheden uit. De RvB treedt naar buiten toe als een college, met
een interne taakverdeling. Hiertoe wordt een Huishoudelijk Reglement opgesteld, dat moet worden bekrachtigd
door de Algemene Vergadering bij gewone meerderheid.
De voorzitter, en bij afwezigheid de ondervoorzitter, ondertekent alle documenten met betrekking tot
rechtshandelingen die die de vereniging verbinden en de financiële dossiers, die eveneens worden ondertekend
door de penningmeester.
De Raad van Bestuur roept minstens éénmaal per jaar de leden van de Algemene Vergadering fysiek samen op
de meest gerede wijze, in overeenstemming met artikel 5 en 6 van de Wet. Onverminderd de bepalingen van
artikel 17 van de Wet wordt op deze vergadering een schriftelijk verslag van de financiële en andere verrichtingen
van de vereniging ter goedkeuring voorgelegd, evenals de interne taakverdeling van de Raad van Bestuur. Deze
beslissing wordt met twee derde meerderheid genomen en ten minste moeten twee leden die niet tot de Raad
van Bestuur behoren hieraan hun goedkeuring geven.
Bijkomende vergaderingen van de Algemene Vergadering kunnen op gelijk welke wijze worden georganiseerd.
Artikel 8: RvB.
De Raad van Bestuur bestaat uit minstens drie en ten hoogste vier personen. De nieuwe leden van de Raad van
Bestuur worden door de Algemene Vergadering verkozen bij twee derde meerderheid en na gunstig advies van
de Raad van Bestuur. De leden van de Raad van Bestuur worden voor onbepaalde tijd benoemd. Zij verliezen
hun mandaat door ontslag, overlijden of verwijdering uit de vereniging.
De Raad van Bestuur vergadert minstens 2 maal per jaar. Deze vergaderingen worden bij gewone uitnodiging
van de voorzitter bijeengeroepen. De agenda moet minstens 14 dagen voorafgaand worden meegedeeld aan de
bestuursleden. Bijkomende agendapunten kunnen uitzonderlijk op de vergadering worden toegevoegd, mits twee
derde van de aanwezige bestuursleden dit goedkeuren. Behalve in uitzonderlijke omstandigheden en bij
unanimiteit kan over deze punten niet worden gestemd dan op de volgende vergadering.
De wijze van stemmen wordt bepaald in het Huishoudelijk Reglement. Bij ontstentenis van enige bepaling wordt
bij unanimiteit gestemd. Bij belangenvermenging moet een lid van de Raad van Bestuur zich onthouden van de
bespreking en stemming omtrent de beslissingen waarbij het belang van de vereniging in het gedrang komt.
Artikel 9: Notulen.
De verslagen van de vergaderingen van de Raad van Bestuur en de Algemene Vergadering worden bijgehouden
op de maatschappelijke zetel. De verslagen kunnen daar worden geraadpleegd door de leden van de Algemene
Vergadering.
De voorzitter moet alle verslagen goedkeuren. De verslagen van de vergaderingen van de Raad van Bestuur
worden door ten minste drie aanwezige leden ondertekend.
Artikel 10: Gedelegeerd bestuurder.
De raad kan een gedelegeerd bestuurder benoemen, die zijn mandaat kan overdragen aan een andere
bestuurder, en die met het dagelijks bestuur wordt belast. Deze verzorgt de lopende zaken en de dagelijkse
briefwisseling en tekent namens de vereniging alle kwitanties en ontvangstbewijzen ten aanzien van vervoer,
post, bank, spaarkas en alle andere dergelijke ondernemingen of diensten. Voor dergelijke zaken van dagelijks
bestuur volstaat de handtekening van de gedelegeerd bestuurder.
De opdracht van de gedelegeerd bestuurder eindigt door overlijden, ontslag, aftreden of afzetting en verlies van
lidmaatschap. De gedelegeerd bestuurder kan vrijwillig ontslag nemen door schriftelijke kennisgeving aan de
raad van bestuur en kan eveneens te allen tijde door de raad van bestuur ontslagen worden.
Artikel 11: Boekhouding.
Het boekjaar van de vereniging loopt van 1 januari tot en met 31 december van elk jaar.
Bij het einde van elk boekjaar sluit de raad van bestuur de rekeningen van het afgelopen jaar en maakt de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

begroting voor het volgend jaar op; deze worden aan de jaarvergadering ter goedkeuring voorgelegd. Het batig
saldo vergroot het vermogen van de vereniging en kan niet als dividend of anderszins aan de leden worden
uitgekeerd. De boekhouding wordt bijgehouden door de penningmeester.
Artikel 12: Ontbinding.
In geval van vrijwillige ontbinding benoemt de algemene vergadering, of bij gebreke daarvan de rechtbank, één of
meer vereffenaars. Zij bepaalt hun bevoegdheid, alsmede de wijze van vereffening.
In geval van ontbinding worden de activa, na aanzuivering van de schulden, overgedragen aan de vereniging,
stichting of inrichting, die een gelijkaardig doel als deze vereniging nastreeft; zijn er verscheidene zodanige
verenigingen, dan maakt de algemene vergadering een keuze of verdeelt zij de activa naar goedvinden; zijn er
geen, dan worden de goederen overgedragen aan de vereniging, stichting of inrichting, waarvan het doel het
hierboven omschreven doel het meest nabij komt.
Artikel 13: Geldigheid.
Voor alles waarin hier niet uitdrukkelijk is voorzien, blijven de wet van 27 juni 1921 en de gebruiken inzake de
verenigingen van toepassing.
Artikel 14: Leden.
Aldus goedgekeurd door de Buitengewone Algemene Vergadering te Gent op 01 December 2018, in twee
exemplaren waarvan er één bewaard wordt op de maatschappelijke zetel van de vereniging en waarvan het
andere wordt neergelegd op de Griffie van de Rechtbank van Koophandel te Gent.
De stichtende leden en startende bestuursleden van de vereniging zijn:                                                             
Mattias De Craene, kliniekstraat 90, 9050 Gentbrugge, geboren op 19 juli 1989 te Gent met rijksregisternummer
89.07.19-097.87, bestuurder en voorzitter.
Sabine van Den Berge, Sylvain Van De Veldestraat 40, 9630 Sint-Maria-Latem, geboren op 25 november 1960
te Gent op met rijksregisternummer 60.11.25-010.92, bestuurder.
Dirk De Craene,Sylvain Van De Veldestraat 40, 9630 Sint-Maria-Latem., geboren op 2 oktober, 1955 te Melle
met rijksregisternummer 55.10.02-403.83, bestuurder.
 
De gewone leden worden opgenomen in een ledenregister dat wordt bijgehouden overeenkomstig de Wet.
Getekend:
Mattias De Craene – voorzitter

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

21
/0

1/
20

19
 - 

An
ne

xe
s 

du
 M

on
ite

ur
 b

el
ge

 


