





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

Mod PDF 11.1

Ondernemingsnummer :
Benaming : (voluit) : DR. MANUEL VALCKE - ANESTHESIST

(verkort) :

Rechtsvorm : Besloten vennootschap met beperkte aansprakelijkheid
Zetel :
(volledig adres)

Paardemarkt 21
9520 Sint-Lievens-Houtem

Onderwerp akte : OPRICHTING ( NIEUWE RECHTSPERSOON, OPENING
BIJKANTOOR)

Uit een akte verleden voor Meester Lien GALLE, notaris te Kortrijk, 1ste kanton, die haar ambt
uitoefent in de besloten vennootschap met beperkte aansprakelijkheid "Notaris Lien Galle", met zetel
te 8500 Kortrijk, Guido Gezellestraat 2A, op 27 februari 2019,
BLIJKT DAT:
de heer VALCKE Manuel Gustaaf Alix, geboren te Kortrijk op 23 maart 1972, echtgenoot van
mevrouw Samoy Geertrui Edith Raf, wonende te 9520 Sint-Lievens-Houtem, Paardemarkt 21;
een besloten vennootschap met beperkte aansprakelijkheid heeft opgericht met de naam: “DR.
MANUEL VALCKE - ANESTHESIST”.
Het doel van de vennootschap is in de oprichtingsakte letterlijk omschreven als volgt:
“De vennootschap heeft tot doel:
In binnen- en buitenland, voor eigen rekening of voor rekening van derden het uitoefenen van de
geneeskunde door de arts-vennoot of artsenvennoten op het vlak van anesthesie en intensieve
zorgen, met in acht name van de regels van de medische deontologie, onder meer betreffende het
beroepsgeheim en dit als hoofdzakelijk doel. Alle inkomsten voortvloeiend uit de ingebrachte
medische activiteit worden geïnd door en voor de vennootschap, zoals alle uit de medische
activiteiten voortvloeiende uitgaven door de vennootschap worden vereffend.
De arts-vennoot oefent zijn volledige medische activiteit uit in naam van en voor rekening van de
vennootschap. De professionele aansprakelijkheid van elke arts-vennoot is onbeperkt.
Dit omvat:
- het inrichten van algemene diensten en een medisch secretariaat in het bijzonder die nuttig zijn
voor de uitoefening van voormelde activiteit;
- de aankoop, het huren en/of leasen van alle medische apparatuur en begeleidende
accommodaties, inclusief gebouwen, kortom van een volledige materiële infrastructuur, om deze ter
beschikking te stellen van de arts-vennoot;
- het scheppen van de mogelijkheden om de arts-vennoot toe te laten zich verder te bekwamen in
voormelde medische disciplines, dit teneinde een kwalitatief hoogstaande praktijkuitoefening mogelijk
te maken;
- het verstrekken van informatie en/of onderricht en/of organisatie inzake voormelde medische
disciplines en dit in de breedste betekenis van het woord, zonder dat dit de vorm van een
aanvullende commerciële activiteit mag aannemen;
- de vennootschap mag eveneens, doch uitsluitend als bijkomstig doel, beleggen in alle roerende en
onroerende goederen die haar toebehoren of die ze wil verwerven, zoals onder meer de aankoop, de
verhuring, de oprichting, het in vruchtgebruik nemen van gebouwen, of de aankoop van roerende
goederen, zelfs gefinancierd door leningen, en dit onder uitdrukkelijke voorwaarde dat ze hierdoor in
gene mate op geen enkel ogenblik aanleiding geven tot het ontwikkelen van welke commerciële
activiteit ook. Ingeval de vennootschap meerdere vennoten telt, dienen beslissingen in verband met
investeringsbeleid te gebeuren met unanimiteit van stemmen;
- de vennootschap kan, zonder afbreuk te doen aan de regelen van de medische deontologie, onder
het normaal beheer als goede huisvader, een bestemming geven aan haar gereserveerde winsten
van welke aard ook;

 *19309486*
Neergelegd
01-03-2019

0721753838

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

3/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

- de vennootschap ontvangt rechtstreeks verschuldigde honoraria en dit voor eigen rekening.
De vennootschap beoogt aan de vennoot de uitoefening van het beroep te vergemakkelijken, de
kwaliteit van de prestaties en de doeltreffendheid van de verleende diensten te verbeteren.
Te dien einde mag zij alle financiële activiteiten en alle onroerende en roerende verrichtingen stellen
welke rechtstreeks verband houden met de verwezenlijking van haar maatschappelijk doel of welke
van aard zijn de verwezenlijking ervan te vergemakkelijken.
De vennootschap mag deelnemen in alle ondernemingen die een gelijkaardig doel nastreven maar
overeenkomsten die artsen niet mogen afsluiten met andere artsen of met derden zullen ook door de
vennootschap niet mogen afgesloten worden. Alsmede al hetgeen daar rechtstreeks verband mee
houdt.
De vennootschap kan deelnemen in kostenassociaties of middelenvennootschappen van artsen. De
vennootschap kan tevens lid zijn van een vereniging zonder winstgevend doel van geneesheren. Dit
alles rekening houdend met de regelen van de medische deontologie.
De vennootschap waakt erover dat de activiteiten uitgeoefend worden in eerbied met de
deontologische en administratieve voorschriften, volgens de principes van de medische ethiek en de
eisen van de wetenschappelijke discipline en waakt erover dat de onafhankelijkheid van de artsen-
vennoten in de uitoefening van hun beroep gewaarborgd blijft.
De algemene vergadering, beraadslagend en stemmend in de voorwaarden vereist voor de wijziging
van de statuten, kan het doel van de vennootschap uitleggen, verklaren en uitbreiden.”
De zetel van de vennootschap is gevestigd te 9520 Sint-Lievens-Houtem, Paardemarkt 21
(gerechtelijk arrondissement Gent afdeling Oudenaarde).
Het kapitaal wordt vastgesteld op achttienduizend zeshonderd euro (€ 18.600,00), vertegenwoordigd
door honderd zesentachtig (186) aandelen met een fractiewaarde van één/honderd zesentachtigste
(1/186ste ) van het kapitaal.
De comparant heeft ingetekend op honderd zesentachtig (186) aandelen voor achttienduizend
zeshonderd euro (€ 18.600,00), volledig volstort.
De hierboven aangehaalde inbrengen van geld werden, overeenkomstig de wet, gedeponeerd op
een bijzondere rekening op naam van de vennootschap in oprichting nummer BE51 3631 8494 2462
bij ING Bank Kortrijk-Centrum zoals blijkt uit een door voormelde financiële instelling op 13 februari
2019 afgeleverd attest, dat aan de notaris werd overhandigd en in diens dossier bewaard zal blijven.
Als statutaire zaakvoerder is aangesteld voor onbepaalde duur: de heer Manuel Valcke, voornoemd.
Krachtens artikel 25 van de statuten vertegenwoordigt de zaakvoerder de vennootschap jegens
derden en in rechte als eiser of als verweerder.
Statuut van de aandelen: Kunnen enkel vennoot zijn: artsen ingeschreven op de Lijst van de
provinciale Raad van de Orde der artsen die in het kader van de venootschap zijn medische
activiteiten uitoefent of zal uitoefenen en die door de bestaande vennoten met eenparigheid van
stemmen is aanvaard
De aandelen zijn ondeelbaar tegenover de vennootschap en de vennootschap erkent slechts één
eigenaar ten titel.
De uitoefening van de aan het aandeel verbonden rechten zijn geschorst zolang niet één enkel
persoon ten opzichte van de vennootschap als eigenaar van de aandelen wordt aangeduid. De
rechten die verbonden zijn aan de in vruchtgebruik en blote eigendom toebehorende aandelen,
worden behoudens inzake het voorkeurrecht bij kapitaalverhoging in geld, door de vruchtgebruiker
uitgeoefend, onder voorwaarde dat hij arts is, behoudens andersluidend akkoord van de
belanghebbenden.
Het boekjaar begint op 1 oktober en eindigt op 30 september van het daaropvolgend jaar.
Het eerste boekjaar loopt tot en met 30 september 2019.
De jaarvergadering van de vennootschap gaat door ieder jaar op de tweede zaterdag van de
maand maart om negen uur, op de zetel van de vennootschap of op elke andere plaats aangewezen
in de oproeping. Indien de hierboven bepaalde datum op een wettelijke feestdag valt, heeft de
vergadering plaats op de eerstvolgende werkdag.
Bijeenroeping van en deelneming aan een algemene vergadering: De bijeenroeping van een
algemene vergadering en de deelneming aan een algemene vergadering geschiedt conform de
bepalingen van het Wetboek van vennootschappen.
De oproeping geschiedt door middel van een ter post aangetekende brief, tenzij de bestemmelingen
individueel, uitdrukkelijk en schriftelijk hebben ingestemd om de oproeping via een ander
communicatiemiddel te ontvangen (zoals bijvoorbeeld een oproeping via elektronische weg).
Alvorens aan de vergadering deel te nemen zijn de vennoten of hun volmachtdragers verplicht de
aanwezigheidslijst, met aanduiding van de naam, de voorna(a)m(en) en de woonplaats of de
maatschappelijke benaming en de statutaire zetel van de vennoten en van het aantal aandelen dat
zij vertegenwoordigen, te ondertekenen.
Stemrecht op de algemene vergadering: Ieder aandeel heeft recht op één stem in de vergaderingen,
onder voorbehoud van de wettelijke en statutaire bepalingen voortvloeiend uit de aandelen zonder

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

3/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

stemrecht alsook rekening houdend met de medische deontologie.
Zolang de behoorlijk opgevraagde en opeisbare stortingen niet gedaan zijn, is de uitoefening van het
stemrecht dat aan de betrokken aandelen toekomt, geschorst.
Iedere vennoot kan slechts één volmacht uitoefenen.
Het stemrecht verbonden aan aandelen ingeschreven op naam van een echtgenoot gehuwd onder
het beheer van de gemeenschap van goederen, komt uitsluitend toe aan deze echtgenoot op wiens
naam de aandelen zijn ingeschreven, ongeacht of deze aandelen toebehoren aan zijn persoonlijk
vermogen dan wel aan het gemeenschappelijk vermogen dat tussen beide echtgenoten bestaat.
Bestuur: De vennootschap wordt bestuurd door een zaakvoerder. Dit zaakvoerderschap wordt
waargenomen door de (enige) vennoot die arts is.
De duur van het mandaat is beperkt tot de duur van de medische activiteiten.
Voor wat betreft de zaakvoerder niet-artsen is de duur van het mandaat beperkt tot 6 jaar en is het
mandaat vernieuwbaar. De zaakvoerders regelen onder mekaar de uitoefening van de bevoegdheid.
Het mandaat van zaakvoerder is bezoldigd, behoudens andersluidende beslissing van de algemene
vergadering. Indien er twee zaakvoerders zijn, zullen zij gezamenlijk het bestuur uitoefenen. Indien er
meer dan twee zaakvoerders zijn vormen deze een college dat een voorzitter aanstelt en handelt als
een raadsvergadering. Het mandaat van statutaire zaakvoerder kan slechts geheel of gedeeltelijk
worden herroepen met unanimiteit der stemmen of om gewichtige redenen. Er is sprake van
onbeschikbaarheid van de statutaire zaakvoerder, indien de statutaire zaakvoerder zich in één van
volgende gevallen bevindt:
• ernstige geestesziekte (overeenkomstig de Wet van 26 juni 1990 betreffende de bescherming van
de persoon van de geesteszieke);
• onder bewind plaatsing (overeenkomstig de Wet van 17 maart 2013 tot hervorming van de
regelingen inzake onbekwaamheid en tot instelling van een nieuw beschermingsstatus die strookt
met de menselijke waardigheid);
• fysieke of geestelijke onmogelijkheid om het beheer van de vennootschap uit te oefenen als een
goed huisvader, vast te stellen door twee (2) onafhankelijke artsen;
• afwezigverklaring (overeenkomstig artikel 112 van het Burgerlijk wetboek).
De zaakvoerder kan alle handelingen stellen die nodig of dienstig zijn voor het bereiken van het
maatschappelijk doel.
De bevoegdheid van zaakvoerders niet-vennoot blijft beperkt tot niet-medische aangelegenheden.
De zaakvoerder kan voor één of meerdere handelingen zijn bevoegdheid overdragen aan een derde
persoon niet-vennoot, mits dit geschiedt bij specifieke en herroepbare volmacht. Deze
gevolmachtigde verbindt de vennootschap binnen de perken van de hen verleende volmacht.
Winstverdeling: Het batig slot dat de balans aanwijst nadat alle lasten, de algemene kosten, de
nodige provisies en afschrijvingen zijn afgetrokken, maakt de zuivere winst van de vennootschap uit.
Van de nettowinst wordt ten minste 1/20 voorafgenomen om de wettelijke reserve te vormen, tot dat
zij 1/10 van het maatschappelijk kapitaal bedraagt. Geen uitkering mag geschieden indien op datum
van de afsluiting van het laatste boekjaar het netto-actief, zoals blijkt uit de jaarrekening is gedaald of
tengevolge van de uitkering zou dalen beneden het bedrag van het gestorte kapitaal, vermeerderd
met alle reserves die volgens de wet op de statuten niet mogen uitgekeerd worden.
Onder netto-actief moet worden verstaan: het totaal bedrag van de activa zoals dat blijkt uit de
balans, verminderd met de voorzieningen en schulden.
Het saldo van de nettowinst zal aangewend worden:
1) voor het aanleggen van een reserve die moet toelaten het hoofd te bieden aan de uitgaven
wegens aanschaf van de nodige middelen voor een optimale beoefening van de geneeskunde en om
de vennootschap in te dekken tegen onvoorziene risico's;
2) tot het uitkeren van een redelijk dividend.
Ontbinding: De vennootschap mag ten allen tijde ontbonden worden door besluit van de bijzondere
Algemene Vergadering.
Wanneer tengevolge van een geleden verlies het netto-actief gedaald is tot minder dan de helft van
het maatschappelijk kapitaal, moet de Algemene Vergadering binnen een termijn van ten hoogste
twee maand nadat het verlies is vastgesteld, of krachtens wettelijke of statutaire bepalingen had
moeten worden vastgesteld, besluiten over ontbinding van de vennootschap.
Indien de zaakvoerder voorstelt de activiteiten voort te zetten, geeft hij in een verslag een
uiteenzetting van de maatregelen die hij overweegt te nemen tot herstel van de financiële toestand
van de vennootschap.
Benoeming van vereffenaar-verdeling: Bij ontbinding met vereffening van de vennootschap worden
één of meer vereffenaars benoemd door de algemene vergadering. Zij kunnen pas in functie treden
nadat de voorzitter van de ondernemingsrechtbank hun benoeming heeft bevestigd. Als de rechter
de benoeming van een vereffenaar niet wil bevestigen of homologeren, stelt hij zelf een vereffenaar
aan, tenzij de algemene vergadering in het benoemingsbesluit van de vereffenaar in alternatieve
kandidaat-vereffenaars heeft voorzien. De vereffenaar(s) beschik(t)(ken) over alle machten genoemd

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

3/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

in het Wetboek van Vennootschappen, zonder bijzonder machtiging van de algemene vergadering.
De algemene vergadering kan evenwel ten allen tijde deze bevoegdheden bij gewone meerderheid
beperken.
Alle activa van de vennootschap worden gerealiseerd, tenzij de algemene vergadering anders
beslist.
Indien niet alle aandelen in dezelfde mate werden volgestort herstel(t)(len) de vereffenaar(s) het
evenwicht, hetzij door bijkomende opvragingen te doen, hetzij door voorafgaandelijke betalingen te
doen.
Tenzij de vereffening plaatsvindt overeenkomstig volgend artikel, zenden de vereffenaars in de
zevende en de dertiende maand na de invereffeningstelling een omstandige staat van de toestand
van de vereffening, opgesteld aan het einde van de zesde en twaalfde maand van het eerste
vereffeningsjaar, over aan de ondernemingsrechtbank. Vanaf het tweede jaar van de vereffening
wordt die omstandige staat slechts om het jaar aan de griffie overgezonden.
Voor zij de vereffeningen afsluiten, moet(en) de vereffenaar(s) een plan met de verdeling van de
activa onder de verschillende schuldeisers voorleggen aan de rechtbank die uitdrukkelijk zijn
instemming moet betuigen met dit plan.
Het batig saldo van de vereffening wordt verdeeld onder de aandeelhouders a rato van hun
aandelenbezit.
Bij de ontbinding dient er een beroep gedaan te worden op artsen voor de afhandeling van zaken die
betrekking hebben op de persoonlijke levenssfeer van de patiënten en/of beroepsgeheim van de
vennoten.
Deontologie: De arts-vennoot is verder onderworpen aan al de regels van de medische deontologie
en de Code van geneeskundige plichtenleer door de Nationale Raad van de Orde der artsen
opgesteld. Deze bepalingen maken integraal deel uit van deze statuten.
Overneming van verbintenissen: De vennootschap bekrachtigt en neemt overeenkomstig artikel 60
van het Wetboek van vennootschappen, alle ver-bin-te-nissen over die in naam van de
vennootschap in oprichting zijn aan-ge-gaan door de oprichter, onder de opschortende voorwaarde
van de neerlegging van het uittreksel uit de onderhavige akte op de griffie van de bevoegde
Ondernemingsrechtbank, zoals voorgeschreven door de artikelen 67 en volgende van het Wetboek
van -ven--noot-schap-pen, en in het bijzonder de handelingen gesteld sinds 1 januari 2019.
Deze verbintenissen en overeenkomsten worden derhalve geacht oor-spron--kelijk door de
vennootschap te zijn aangegaan.
Volmacht: De heer Manuel Valcke, handelend in zijn voormelde hoedanigheid van zaakvoerder
(onder voorbehoud van de neerlegging van het uittreksel van deze akte op de griffie van de
bevoegde rechtbank en de daaruit voortvloeiende verkrijging van rechtspersoonlijkheid voor de bij
deze opgerichte vennootschap), heeft verklaard volmacht te verlenen, met mogelijkheid tot
indeplaatsstelling, aan BVBA “FACC”, met zetel te 8792 Waregem (Desselgem), Poelstraat 19,
ondernemingsnummer 0441.414.633 om namens en voor rekening van de vennootschap, naar
aanleiding van haar oprichting, door bemiddeling van een erkend ondernemingsloket naar keuze, alle
wettelijke administratieve formaliteiten te laten uitvoeren in de “Kruispuntbank van Ondernemingen”
(aanvraag van een ondernemingsnummer en eventueel vestigingseenheidsnummer), alsook bij de
diensten van de Belasting over de Toegevoegde Waarde (aangifte van aanvang van activiteit).
 
Voor echt verklaard ontledend uittreksel
Lien Galle, notaris
 
Samen neergelegd met dit uittreksel: de uitgifte van de akte.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

3/
20

19
 - 

An
ne

xe
s 

du
 M

on
ite

ur
 b

el
ge

 


