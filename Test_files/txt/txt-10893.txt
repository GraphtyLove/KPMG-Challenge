





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

Mod PDF 11.1

Ondernemingsnummer :
Benaming : (voluit) : LIESBETH HOFMANS

(verkort) :

Rechtsvorm : Besloten vennootschap met beperkte aansprakelijkheid
Zetel :
(volledig adres)

Kerkstraat 87B
9255 Buggenhout

Onderwerp akte : OPRICHTING ( NIEUWE RECHTSPERSOON, OPENING
BIJKANTOOR)

Uit een akte verleden voor notaris Philip Van den Abbeele, te Antwerpen, op vijf maart tweeduizend
negentien, blijkt dat de besloten vennootschap met beperkte aansprakelijkheid "LIESBETH
HOFMANS", opgericht werd door:
1/ De Heer VAN den ABBEELE Gert Gustaaf Jozef, geboren te Dendermonde op zeven november
negentienhonderd negenenzestig, echtgenoot van mevrouw Haentjens Caroline Jeanne Antoine,
geboren te Lokeren op zevenentwintig oktober negentienhonderd zeventig, wonende te 9240 Zele,
Ringenhof 9.
2/ Mevrouw HOFMANS Liesbeth Liza Jozef, geboren te Leuven op tweeëntwintig augustus
negentienhonderd achtenzeventig, echtgenote van de Heer Costermans Michaël, geboren te Duffel
op zesentwintig maart negentienhonderd negenenzeventig, wonende te 9200 Dendermonde
(Grembergen), Fernand Khnopffstraat 110.
De vennootschap wordt opgericht met een geplaatst maatschappelijk kapitaal van
TWINTIGDUIZEND EURO (€ 20.000,00), vertegenwoordigd door tweehonderd (200) aandelen op
naam zonder nominale waarde.
Deze aandelen worden in geld ingeschreven door de oprichters als volgt:
1) De Heer VAN den ABBEELE Gert, voornoemd, voor zestienduizend euro (€ 16.000,00) hetzij
honderd zestig aandelen
2) Mevrouw HOFMANS Liesbeth, voornoemd, voor vierduizend euro (€ 4.000,00) hetzij veertig
aandeel
Deze aandelen waarop in geld is ingeschreven werden volledig volstort ten belope van
twintigduizend euro (€ 20.000,00) door:
1) De Heer VAN den ABBEELE Gert, voornoemd, ten belope van zestienduizend euro
2) Mevrouw HOFMANS Liesbeth, voornoemd, ten belope van vierduizend euro
Deze som werd gestort op een bijzondere rekening geopend bij Argenta Spaarbank op naam van de
vennootschap in oprichting, zoals blijkt uit het getuigschrift hiertoe afgeleverd door voornoemde
bankinstelling en dat door ondergetekende notaris zal bewaard worden conform de wettelijke
bepalingen.
DE STATUTEN luiden als volgt:
I. NAAM - DUUR - ZETEL - DOEL
Artikel 1 - NAAM :
De vennootschap heeft de rechtsvorm van besloten vennootschap met beperkte aansprakelijkheid.
Zij draagt de naam “LIESBETH HOFMANS”.
Artikel 2 - ZETEL:
De zetel van de vennootschap is gevestigd te 9255 Buggenhout, Kerkstraat 87B.
Elke verandering van zetel in hetzelfde taalgebied kan door de zaakvoerder(s) worden beslist en
wordt door zijn zorgen bekendgemaakt in de Bijlage tot het Belgisch Staatsblad.
De zaakvoerder of het college van zaakvoerders is eveneens bevoegd kantoren, bedrijfszetels,
filialen en dochtervennootschappen in België en in het buitenland op te richten.
Artikel 3 - DOEL:
De vennootschap heeft tot doel:

 *19309970*
Neergelegd
05-03-2019

0721885084

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

• Het verrichten van werkzaamheden van bemiddeling in bank- en beleggingsdiensten
overeenkomstig de wet van 22 maart 2006 betreffende de bemiddeling in bank- en
beleggingsdiensten en de distributie van financiële instrumenten of iedere latere rechtsnorm die ter
vervanging van voormelde wet deze activiteiten zal reguleren;
• Het verrichten van werkzaamheden van verzekeringsbemiddeling overeenkomstig de wet van 4
april 2014 betreffende de verzekeringen of iedere latere rechtsnorm die ter vervanging van
voormelde wet deze activiteiten zal reguleren;
• Het verrichten van werkzaamheden van kredietbemiddeling zoals bepaald in Boek VII, Titel 4,
hoofdstukken 1 t.e.m. 3 van het wetboek economisch recht.;
• De oprichting, de verwerving, het beheer, het verbouwen, de verkoop, alsook het verhuren van
eigen onroerende goederen. De vennootschap mag zich ook toeleggen op alle administratieve,
industriële, commerciële, financiële, roerende of onroerende verrichtingen die van aard zijn de
verwezenlijking van haar maatschappelijk doel te bevorderen;
Het is de vennootschap echter verboden om in eigen naam en voor eigen rekening daden te
verrichten van bank, spaarkas of spaarbank en om in eigen naam en voor eigen rekening
spaargelden aan te trekken, dit alles conform de geldende Belgische en/of Europese richtlijnen van
openbare orde.
De vennootschap kan roerende en onroerende goederen verwerven die een rechtstreeks verband
hebben met de verwezenlijking van het maatschappelijk doel.
Artikel 4 - DUUR:
De vennootschap bestaat voor onbepaalde duur.
Behoudens een gerechtelijke uitspraak kan de vennootschap slechts worden ontbonden door een
besluit genomen door de buitengewone algemene vergadering met inachtneming van de
aanwezigheids- en meerderheidsvereisten voor een statutenwijziging.
II. KAPITAAL - AANDELEN :
Artikel 5 – KAPITAAL - AANDELENREGISTER :
Het geplaatst kapitaal van de vennootschap bedraagt TWINTIGDUIZEND EURO (€ 20.000,00) en is
verdeeld in tweehonderd (200) aandelen zonder nominale waarde. De aandelen zijn genummerd van
één tot en met tweehonderd.
De vennoot of vennoten zijn niet aansprakelijk, noch hoofdelijk verantwoordelijk voor de
verbintenissen van de vennootschap.
In dat verband beperkt hun financiële aansprakelijkheid zich tot de algehele volstorting van de
onderschreven aandelen.
De aandelen maken het voorwerp uit van een inschrijving in het register der aandelen, welke zal
gehouden worden ten zetel van de vennootschap, overeenkomstig de wettelijke voorschriften. Naar
aanleiding van de inschrijving in het register van aandelen wordt aan de vennoten een certificaat tot
bewijs hiervan overhandigd.
Eigenaars in onverdeeldheid en alle personen die om enige reden in eenzelfde aandeel gerechtigd
zijn, dienen zich respectievelijk door één enkele persoon te laten vertegenwoordigen.
Zolang aan dit voorschrift niet is voldaan, heeft de vennootschap het recht de uitoefening van de aan
die aandelen verbonden rechten te schorsen, welk schorsingsrecht uitgeoefend wordt door de
voorzitter van de vergadering.
In geval van splitsing van het eigendomsrecht van aandelen in vruchtgebruik en bloot-eigendom,
wordt het stemrecht uitgeoefend door de vruchtgebruiker, onverminderd hetgeen bepaald in artikel 6.
Ingeval aandelen in pand zijn gegeven, wordt het stemrecht uitgeoefend door de eigenaar-
pandgever.
Artikel 6 - VERHOGING KAPITAAL :
Tot verhoging van het kapitaal wordt besloten door de buitengewone algemene vergadering volgens
de regels gesteld voor een wijziging van de statuten.
Ingeval van agio op nieuwe aandelen, moet dat volledig worden gestort bij de inschrijvingen.
Behoudens wanneer de vennootschap slechts één vennoot telt, moeten, bij kapitaalverhoging door
inbreng in geld, de nieuwe aandelen eerst aangeboden worden aan de vennoten volgens de regels
voorzien in artikelen 309 en 310 van het wetboek van vennootschappen.
Is een aandeel met vruchtgebruik bezwaard, dan komt het voorkeurrecht toe aan de blote eigenaar,
tenzij anders is overeengekomen. De nieuw verkregen aandelen zijn met hetzelfde vruchtgebruik
bezwaard als het oude. Laat de blote eigenaar het voorkeurrecht onbenut tijdens de voorziene
termijn, dan kan de vruchtgebruiker het uitoefenen. Hiervoor moet hem eveneens een termijn
aangeboden worden van minimum vijf dagen. De aandelen die deze alleen verkrijgt, komen hem toe
in volle eigendom.
Bij kapitaalverhoging door inbreng in natura gelden de voorschriften van artikel 313 van zelfde wet.
Artikel 7 - VERMINDERING KAPITAAL :
Tot vermindering van het kapitaal kan slechts worden besloten door de buitengewone algemene
vergadering op de wijze vereist voor een wijziging van de statuten, waarbij de aandeelhouders die

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

zich in gelijke omstandigheden bevinden, gelijk worden behandeld, en met toepassing van de
voorschriften van artikel 316, 317 en 318 van het wetboek van vennootschappen.
Artikel 8 - OVERDRACHT VAN AANDELEN ONDER LEVENDEN :
A. Overdrachtsregeling zo er slechts één vennoot is :
Indien alle aandelen zijn ingeschreven op naam van één vennoot, kan deze ze vrij en
onvoorwaardelijk overdragen.
B. Overdrachtsregeling zo er meerdere vennoten zijn :
Indien die aandelen zijn ingeschreven op naam van meerdere vennoten, dan kunnen zij, op straf van
nietigheid, niet worden overgedragen onder levenden dan met instemming van alle medevennoten.
De vennoten zullen aangaande de overdracht van aandelen een aparte overeenkomst maken die
bindend tussen hen is en voor diegene die er toetreedt. Er kan diengaande ook een bindend
reglement worden opgemaakt.
Artikel 9 - OVERGANG VAN AANDELEN BIJ OVERLIJDEN :
A. Overdrachtsregeling zo er slechts één vennoot is :
Het overlijden van de enige vennoot heeft niet tot gevolg dat de vennootschap wordt ontbonden,
behoudens bij ontstentenis van erfgerechtigden, zoals voorzien in artikel 237 van het wetboek van
vennootschappen.
De aandelen zijn dan in principe vrij overdraagbaar.
Wanneer deze enige vennoot een rechtspersoon is en indien binnen een jaar geen nieuwe vennoot
in de vennootschap is opgenomen of deze niet is ontbonden, wordt de enige vennoot geacht
hoofdelijk borg te staan voor alle verbintenissen van de vennootschap ontstaan na de vereniging van
alle aandelen in zijn hand, tot een nieuwe vennoot in de vennootschap wordt opgenomen of tot de
bekendmaking van haar ontbinding.
B. Overdrachtsregeling zo er meerdere vennoten zijn :
Indien de aandelen zijn ingeschreven op naam van meerdere vennoten dan mogen zij, op straf van
nietigheid, enkel overgedragen worden mits instemming van alle medevennoten.
De erfgenamen of legatarissen die geen vennoot kunnen worden, hebben recht op de (afkoop)
waarde van de overgegane aandelen. Zij mogen de afkoop daarvan vragen via een per post
aangetekende brief die gericht wordt aan het bestuursorgaan van de vennootschap en waarvan
onmiddellijk een afschrift aangetekend toezendt aan de onderscheiden vennoten.
III. BESTUUR - VERTEGENWOORDIGING - CONTROLE:
Artikel 10 - Zaakvoerder:
De vennootschap wordt bestuurd door één of meer zaakvoerders.
De statutaire zaakvoerder kan slechts worden ontslagen bij eenparige beslissing van alle vennoten,
of door een gemotiveerd besluit van een buitengewone algemene vergadering, dat steunt op
gewichtige redenen en genomen is met inachtneming van de vereisten voor een statutenwijziging.
Een niet-statutair zaakvoerder kan ten alle tijde worden ontslagen bij besluit van de algemene
vergadering, met een gewone meerderheid van de aanwezige of vertegenwoordigde stemmen.
De benoeming evenals de ambtsbeëindiging van een zaakvoerder, hetzij in de akte van oprichting,
hetzij in een akte van statutenwijziging benoemd, hetzij in een onderhandse bijzondere algemene
vergadering worden openbaar gemaakt door neerlegging in het vennootschapsdossier van een
uittreksel uit het benoemingsbesluit en van een afschrift daarvan bestemd om te worden
bekendgemaakt in de Bijlage tot het Belgisch Staatsblad.
Uit die stukken moet in ieder geval blijken of de personen die de vennootschap vertegenwoordigen,
de vennootschap ieder afzonderlijk of gezamenlijk verbinden.
Het mandaat van zaakvoerder is onbezoldigd behoudens andersluidende beslissing van de
algemene vergadering.
Artikel 11 - Bevoegdheden - Externe vertegenwoordiging:
De zaakvoerders zijn bevoegd om alle handelingen van intern bestuur te verrichten die nodig of
dienstig zijn tot verwezenlijking van het doel van de vennootschap, met uitzondering van die
handelingen waarvoor volgens de wet alleen de algemene vergadering bevoegd is.
Indien er verscheidene zaakvoerders zijn, kunnen zij de bestuurstaken onder elkaar verdelen.
Zodanige verdeling van taken kan aan of door derden niet worden tegengeworpen. Zij vormen geen
college van zaakvoerders.
De zaakvoerders kunnen lasthebbers van de vennootschap aanstellen. De lasthebbers verbinden de
vennootschap binnen de perken van de hun verleende volmacht.
Iedere zaakvoerder heeft individueel de maatschappelijke handtekening en bezit de uitgebreidste
bevoegdheden inzake bestuur en beschikking, zonder ooit de beslissing van de algemene
vergadering nodig te hebben.
Iedere zaakvoerder vertegenwoordigt individueel de vennootschap jegens derden en in rechte als
eiser of als verweerder.
De vaste vertegenwoordiger van de vennootschap is de zaakvoerder, tenzij de algemene
vergadering een andere persoon daartoe aanduidt.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

Artikel 12 - Tegenstrijdig belang:
Is er slechts één zaakvoerder en heeft deze bij een verrichting een tegenstrijdig belang met de
vennootschap, dan moet hij de vennoten daarvan op de hoogte brengen en mag de verrichting
slechts door een lasthebber ad hoc voor rekening van de vennootschap worden gedaan.
Is de enige zaakvoerder ook enige vennoot, dan kan hij de verrichting doen, doch moet hij hiervoor
bijzonder verslag uitbrengen in een stuk dat tegelijk met de jaarrekening wordt neergelegd.
Zijn er verscheidene zaakvoerders, en vormen zij een collega van zaakvoerders, en heeft één van
hen bij een verrichting een tegenstrijdig belang met de vennootschap, dan moet hij de andere
zaakvoerders daarvan op de hoogte brengen en zijn verklaring doen opnemen in de notulen van de
vergadering. Hij mag aan de behandeling van dat punt niet deelnemen.
Artikel 13 - Controle:
Elke vennoot bezit individueel de bevoegdheden van onderzoek en toezicht toegekend aan de
commissaris. Hij kan zich laten vertegenwoordigen door een externe accountant.
Indien, overeenkomstig de bepalingen van het wetboek van vennootschappen het toezicht van de
vennootschap moet worden toevertrouwd aan een commissaris, of indien de vennootschap zelf deze
beslissing neemt, wordt de commissaris benoemd voor een hernieuwbare termijn van drie jaar door
de algemene vergadering volgens de wettelijke voorschriften. Zijn emolumenten bestaan uit een
vaste som bepaald door de algemene vergadering op het begin en voor de duur van het mandaat.
IV. ALGEMENE VERGADERING:
Artikel 14 - Algemene vergadering:
De algemene vergadering is het orgaan van de vennootschap waarin de vennoten samenkomen om
binnen de perken gesteld door de wet en de statuten te beraadslagen en besluiten te treffen ten
aanzien van de werking en de structuur van de vennootschap.
Zij vertegenwoordigt alle vennoten en haar besluiten gelden ook voor vennoten die niet deelnemen
aan de besluitvorming of die tegenstemden, mits de door de wet en de statuten opgelegde
voorwaarden om geldig te beraadslagen zijn nageleefd
De gewone algemene vergadering, jaarvergadering genoemd, moet ieder jaar worden
bijeengeroepen op de derde vrijdag van de maand december om achttien uur.
Indien deze dag een wettelijke feestdag is zal de vergadering worden gehouden op de eerstvolgende
werkdag.
Er kan altijd een bijzondere algemene vergadering worden bijeengeroepen om te beraadslagen en te
besluiten over enige aangelegenheid die tot haar bevoegdheid behoort en die geen wijziging van de
statuten inhoudt.
Er kan ook altijd een buitengewone algemene vergadering worden bijeengeroepen om over enige
wijziging van de statuten te beraadslagen en te besluiten.
Alle vergaderingen worden gehouden in de zetel van de vennootschap of op de plaats aangewezen
in de oproeping.
Indien alle aandelen zijn ingeschreven op één vennoot, dan oefent hij alle bevoegdheden uit die aan
de algemene vergadering toekomen. Hij kan die bevoegdheden niet overdragen. Van de besluiten
van de enige vennoot worden notulen gemaakt die door hem worden ondertekend en nadien
opgenomen worden in een register dat op de zetel van de vennootschap wordt bewaard.
Is de enige vennoot tevens zaakvoerder dan dienen de formaliteiten voor bijeenroeping van de
algemene vergadering niet te worden nageleefd, onverminderd de verplichting een bijzonder verslag
op te maken en in voorkomend geval openbaar te maken volgens de voorschriften van de wet.
De vennoten worden opgeroepen tot een algemene vergadering door middel van een
uitnodigingsbrief, minstens vijftien dagen vóór de vergadering aangetekend verzonden.
Zij mogen zich door een lasthebber laten vertegenwoordigen die houder is van een schriftelijke
volmacht.
De bij wet bepaalde stukken worden samen met de oproepingsbrief toegezonden aan de vennoten,
zaakvoerder en de eventuele commissaris alsook aan de andere personen, die erom verzoeken
De zaakvoerder en de eventuele commissaris geven antwoord op de vragen die door de vennoten
worden gesteld met betrekking tot hun verslag of de agendapunten, voor zover de mededeling van
gegevens of feiten niet van aard is dat zij een ernstig nadeel zou vormen voor de zakelijke belangen
van de vennootschap of voor de vertrouwelijkheid waartoe de vennootschap of haar zaakvoerder
zich hebben verbonden.
De zaakvoerder heeft het recht tijdens de zitting alle gewone, bijzondere of buitengewone algemene
vergaderingen te verdagen met drie weken uit te stellen. Deze verdaging doet geen afbreuk aan de
andere genomen besluiten, behoudens andersluidende beslissing van de algemene vergadering
hieromtrent. De vennoten moeten opnieuw opgeroepen worden binnen drie weken, met dezelfde
agenda, vervolledigd, indien nodig, en de nieuwe vergadering mag niet verdaagd worden.
Op elke algemene vergadering wordt een aanwezigheidslijst bijgehouden
Artikel 15 - Stemrecht - Quorum:
Elk aandeel geeft recht op één stem.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

In de jaarvergadering en de bijzondere algemene vergadering worden de besluiten genomen bij
gewone meerderheid van stemmen, waarbij elk aandeel recht heeft op een stem mits de door de wet
en de statuten opgelegde voorwaarden om geldig te beraadslagen zijn nageleefd.
De buitengewone algemene vergadering moet worden gehouden ten overstaan van een notaris; zij
kan over een voorgestelde statutenwijziging slechts op rechtsgeldige wijze beraadslagen en
besluiten wanneer zij, die aan de vergadering deelnemen, ten minste de helft van het
maatschappelijk kapitaal vertegenwoordigen.
Een wijziging van de statuten is alleen dan aangenomen wanneer zij drie/vierde van de stemmen,
verbonden aan de aanwezige aandelen, heeft verkregen.
Op de vergadering mogen de vennoten hun stem schriftelijk uitbrengen.
Het stemrecht verbonden aan aandelen ingeschreven op naam van een echtgenoot gehuwd onder
het beheer van de gemeenschap van goederen, komt uitsluitend toe aan deze echtgenoot op wiens
naam de aandelen zijn ingeschreven, ongeacht of deze aandelen toebehoren aan zijn persoonlijk
vermogen dan wel aan het gemeenschappelijk vermogen dat bestaat tussen hem en zijn echtgenote.
V. INVENTARIS - JAARREKENING - RESERVE - WINSTVERDELING
Artikel 16 - Inventaris - Jaarrekening :
Het boekjaar van de vennootschap begint op één juli en eindigt op dertig juni van ieder jaar.
Binnen de dertig dagen na de goedkeuring van de jaarrekeningen worden deze, alsmede de
documenten voorzien in artikel 100 van het wetboek van vennootschappen, neergelegd conform
artikel 98 van hetzelfde wetboek door de zorg van de zaakvoerder op de Nationale Bank van België.
Artikel 17 - Reserve - Winstverdeling :
Van de netto-winst wordt vijf procent voorafgenomen voor de vorming van de wettelijke reserve,
totdat die één/tiende van het maatschappelijk kapitaal bedraagt.
Het saldo wordt aangewend volgens de beslissing van de algemene vergadering.
Geen uitkering mag geschieden, indien op datum van afsluiting van het laatste boekjaar het netto-
actief, zoals dat blijkt uit de jaarrekening, is gedaald of ten gevolge van de uitkering zou dalen
beneden het bedrag van het gestorte, of indien dit hoger is, van het opgevraagde kapitaal,
vermeerderd met alle reserves die volgens de wet of de statuten niet mogen worden uitgekeerd, en
verder dient gehandeld naar het voorschrift van artikel 320 van het wetboek van vennootschappen.
VI. ONTBINDING - VEREFFENING :
Artikel 18 - Vereniging van alle aandelen in één hand :
De vereniging van alle aandelen in de hand van één persoon heeft niet tot gevolg dat de
vennootschap wordt ontbonden. De enige vennoot blijft slechts aansprakelijk voor de verbintenissen
van de vennootschap ten belope van zijn inbreng.
Wanneer deze enige vennoot een rechtspersoon is en indien binnen een jaar geen nieuwe vennoot
in de vennootschap is opgenomen of deze niet is ontbonden, wordt de enige vennoot geacht
hoofdelijk borg te staan voor alle verbintenissen van de vennootschap ontstaan na de vereniging van
alle aandelen in zijn hand, tot een nieuwe vennoot in de vennootschap wordt opgenomen of tot de
bekendmaking van haar ontbinding.
Indien een natuurlijke persoon de enige vennoot is in de vennootschap blijft deze in die zin beperkt
aansprakelijk voor de verbintenissen van de vennootschap. Hij kan daarnaast ook enige vennoot zijn
in andere vennootschappen doch met verlies van het voordeel van beperkte aansprakelijkheid in
deze andere vennootschappen, behalve wanneer de aandelen van deze vennootschappen door
overlijden aan hem zijn overgegaan.
Artikel 19 - Aanmerkelijke verliezen :
Wanneer ten gevolge van geleden verlies het netto-actief gedaald is tot minder dan de helft van het
maatschappelijk kapitaal, moet de algemene vergadering bijeenkomen binnen een termijn van ten
hoogste twee maanden nadat het verlies is vastgesteld of krachtens wettelijke of statutaire
bepalingen had moeten vastgesteld worden, om, in voorkomend geval, volgens de regels die gelden
voor een statutenwijziging, te beraadslagen en te besluiten over de ontbinding van de vennootschap
en eventueel over andere in de agenda aangekondigde maatregelen.
De zaakvoerder verantwoordt zijn voorstellen in een bijzonder verslag dat vijftien dagen voor de
vergadering op de zetel van de vennootschap ter beschikking van de vennoten wordt gesteld.
Indien de zaakvoerder voorstelt de activiteiten voort te zetten, geeft hij in het verslag een
uiteenzetting van de maatregelen die hij overweegt te nemen tot herstel van de financiële toestand
van de vennootschap.
Op dezelfde wijze wordt gehandeld wanneer het netto-actief ten gevolge van geleden verlies gedaald
is tot minder dan één/vierde van het maatschappelijk kapitaal, met dien verstande dat de ontbinding
plaats heeft wanneer ze wordt goedgekeurd door één/vierde van de ter vergadering uitgebrachte
stemmen.
Is de algemene vergadering niet overeenkomstig dit artikel bijeengeroepen, dan wordt de door
derden geleden schade, behouden tegenbewijs, geacht uit het ontbreken van een bijeenroeping
voort te vloeien.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

Wanneer het netto-actief gedaald is tot beneden het bedrag van zesduizend tweehonderd euro
(6.200 €), kan iedere belanghebbende de ontbinding van de vennootschap voor de Rechtbank
vorderen.
In voorkomend geval kan de Rechtbank aan de vennootschap een termijn toestaan om haar
toestand te regulariseren.
Artikel 20 - Benoeming van vereffenaars en bevoegdheden :
Zijn er geen vereffenaars benoemd, dan zijn de zaakvoerders, die op het tijdstip van de ontbinding in
functie zijn, van rechtswege vereffenaars.
De vereffenaars zijn bevoegd tot alle verrichtingen vermeld in de artikelen 186 tot en met 188 van het
wetboek van vennootschappen, tenzij de algemene vergadering anders besluit.
De vereffenaars hebben de verplichting jaarlijks rekenschap te geven en de jaarrekening ter
goedkeuring voor te leggen. Het netto provenu van de vereffening wordt verdeeld onder de
maatschappelijke aandelen.
VII. DIVERSE BEPALINGEN :
Artikel 21 - Keuze van woonplaats :
Alle zaakvoerders, commissarissen en vereffenaars, die hun woonplaats in het buitenland hebben,
worden geacht woonplaats te kiezen in de zetel van de vennootschap, waar hun alle dagvaardingen,
betekeningen en kennisgevingen kunnen worden gedaan.
Deze woonstkeuze geldt echter niet voor oproepingen, dagvaardingen of betekeningen die uitgaan
van de vennootschap zelf.
Artikel 22 :
Voor al wat niet voorzien is in deze statuten wordt verwezen naar het wetboek van
vennootschappen.
Artikel 23:
Alle vorderingen die bestaan tussen de vennoten en/of de zaakvoerders enerzijds en de
vennootschap anderzijds maken het voorwerp uit van nettingsovereenkomsten, zoals voorzien in de
wet van 15 december 2004 betreffende financiële zekerheden en houdende diverse fiscale
bepalingen inzake zakelijke zekerheidsovereenkomsten en leningen met betrekking tot financiële
instrumenten, en zullen dus in geval van samenloop gecompenseerd worden ten titel van
schuldvergelijking.
VIII. GERECHTELIJKE BEVOEGDHEID
Artikel 24:
Voor elke betwisting omtrent de uitvoering van deze statuten en de maatschappelijke handelingen
tussen de vennootschap, haar vennoten, zaakvoerders, commissarissen en vereffenaars, wordt een
exclusieve bevoegdheid toegekend aan de rechtbank in wiens rechtsgebied de maatschappelijke
zetel is gevestigd, behoudens het recht voor de vennootschap er uitdrukkelijk aan te verzaken.
UITVOERINGSBEPALINGEN
a. Eerste boekjaar
Het eerste boekjaar vangt aan op vijf maart tweeduizend negentien en zal eindigen op dertig juni
tweeduizend twintig.
b. Eerste jaarvergadering
De eerste jaarvergadering der aandeelhouders zal plaats hebben op de derde vrijdag van de maand
december van het jaar tweeduizend twintig op de maatschappelijke zetel.
c. Benoeming zaakvoerder :
En terstond verklaren de comparanten samen te komen in een algemene vergadering ten einde voor
de eerste maal het aantal zaakvoerders aan te stellen, over te gaan tot hun benoeming en te
beraadslagen nopens de punten die zij nuttig zullen achten om op de agenda geplaatst te worden.
De vergadering beslist twee niet-statutaire zaakvoerders te benoemen.
De vergadering kiest tot zaakvoerders:
- Mevrouw HOFMANS Liesbeth, voornoemd, dewelke uitdrukkelijk aanvaardt,
- ADVISUR, besloten vennootschap met beperkte aansprakelijkheid met maatschappelijke zetel te
9200 Dendermonde, Heirbaan 35. Ingeschreven in het rechtspersonenregister te Gent, afdeling
Dendermonde, onder het ondernemingsnummer 0454.687.401.
De vergadering heeft in dit verband kennis genomen van het besluit van het bestuursorgaan van de
vennootschap Advisur, waarbij de heer Gert Van den Abbeele, voornoemd, werd aangeduid als
vaste vertegenwoordiger van de vennootschap met het oog op de uitoefening van een mandaat van
zaakvoerder in de op heden opgerichte vennootschap. De heer Gert Van den Abbeele heeft
vervolgens in zijn hoedanigheid van vaste vertegenwoordiger van de vennootschap Advisur het
mandaat van zaakvoerder in de vennootschap Liesbeth Hofmans aanvaard.
De zaakvoerders zijn benoemd voor een onbepaalde duur.
Het ambt van de zaakvoerders is onbezoldigd behoudens andersluidende beslissing van de
algemene vergadering.
VOOR UITTREKSEL

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

DE NOTARIS
Philip VAN den ABBEELE
Tegelijk hiermee nedergelegd :
1 afschrift

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

19
 - 

An
ne

xe
s 

du
 M

on
ite

ur
 b

el
ge

 


