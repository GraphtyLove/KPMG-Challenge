





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Educatief Centrum voor Natuur en Sterrenkunde vzw

(afgekort) : ECNS vzw

Rechtsvorm : Vereniging zonder winstoogmerk

Zetel : Rondestraat 41

3950

België

Onderwerp akte : Oprichting

Bocholt

Oprichters:
Bart Achten, Kapelstraat 23, 3950 Bocholt
  
Chris Janssen, Leunenstraat 6A, 3950 Bocholt
  
Leo Cardinaels, Kerkplein 8, 3950 Bocholt
  
Jos Eerdekens, Zwaluwstraat 1, 3950 Bocholt
  
 
Statuten
Hoofdstuk I - Naam, zetel, DUUR, doel
Artikel 1
De vereniging draagt de naam "Educatief Centrum voor Natuur en Sterrenkunde vzw", ofwel afgekort “ECNS
vzw”. Hierna genoemd “de vereniging”.
Artikel 2
De zetel van de vereniging is gevestigd te Bocholt, Rondestraat 41, gelegen in het gerechtelijk arrondissement
Tongeren.
Artikel 3
De vereniging wordt opgericht voor onbepaalde duur.
Artikel 4
De vereniging heeft als doel het organiseren van natuur-, sterrenkundige- en andere wetenschappelijk gebonden
activiteiten. Deze activiteiten zijn voor het overgrote deel gericht op het grote publiek, maar kunnen ook bedoeld
zijn voor de vorming of cohesie van de eigen leden van de vereniging. De nadruk bij deze activiteiten ligt op het
educatieve karakter en dit in combinatie met een frisse, vrolijke maar ook realistische kijk op de behandelde
thema’s. De vereniging zet dit onder de noemer ‘edutainment’.
De publiek gerichte activiteiten omvatten o.a. workshops, waarnemingsmomenten, wandelingen, lezingen,
cursussen en deelname aan gezamenlijke publieksactiviteiten georganiseerd door derden. De vereniging kan op
vraag van derden ook zelf activiteiten organiseren zolang deze de doelen van de verenigingen nastreven. De
opsomming van deze activiteiten is niet limitatief.
De vereniging tracht de belangstelling bij scholen, haar leerkrachten en leerlingen op te wekken en aan te
moedigen voor natuur-, sterrenkundige- en andere wetenschappelijke thema’s door het organiseren van
hierboven vermelde activiteiten.
De vereniging stelt zich open om leden toe te laten en hen op vrijwillige basis te laten ontplooien wanneer zij
initiatieven aan de dag willen leggen zoals hierboven vermeld.
De vereniging heeft tot streefdoel het inrichten en beheren van een sterrenwacht en met uitbreiding een natuur

 *19303554*
Neergelegd
18-01-2019

0718876797

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

educatief centrum en een planetarium, alwaar bovenvermelde activiteiten kunnen worden georganiseerd.
Om dit doel te verwezenlijken kan de vereniging alle daartoe noodzakelijke en wettelijke middelen aanwenden en
initiatieven ontplooien.
Artikel 5
Het werkingsgebied van de vereniging betreft zowel het Vlaamse als het Brussels Hoofdstedelijk Gewest.
Daarnaast kan de vereniging activiteiten ontplooien op federaal en Europees grondgebied, en met uitbreiding
over heel de wereld.
Artikel 6
De vereniging wordt gedragen door vrijwilligers (de vaste leden) en heeft een democratische inslag en structuur.
De vereniging heeft een ongebonden karakter en stelt zich onafhankelijk op. Ze kan echter haar medewerking
verlenen aan alle groeperingen en instellingen die een gelijkaardig of complementair doel nastreven of wanneer
groeperingen of instellingen met andere doelstellingen een bepaald thema behandelen waarin de vereniging
zichzelf kan terugvinden, waarbij ze zich neutraal opstelt ten opzichte van het specifieke karakter en
doelstellingen van deze groeperingen of instellingen.
 
 
Hoofdstuk II - leden
Artikel 7
De vereniging telt toegetreden leden en vaste leden. Alle natuurlijke of rechtspersonen die een belangrijke steun
aan de vereniging verlenen kunnen door de Algemene Vergadering op voordracht van de Raad van Bestuur
worden verkozen tot ereleden of steunende leden. Deze ereleden of steunende leden hebben geen
lidmaatschapsrechten in de VZW.
Toegetreden leden hebben geen stemrecht maar kunnen vast lid worden. Zie artikel 8

 Vaste leden worden gekozen zoals bepaald door artikel 8 van deze statuten.

 Slechts de vaste leden vormen de Algemene Vergadering.
 Toegetreden leden, ereleden en steunende leden mogen de Algemene Vergadering bijwonen zonder stemrecht.
Artikel 8
Iedere persoon kan lid worden van de vereniging, mits hij of zij de doelstellingen van de vereniging, zoals
vermeld in artikel 4 van deze statuten, volgt. De toelating om toegetreden lid te worden, valt onder de beslissing
van de Raad van Bestuur. Deze kan te allen tijde de goedkeuring of weigering om desbetreffende persoon
toegetreden lid te laten worden, schriftelijk meedelen. De Raad van Bestuur, of indien aangesteld het dagelijks
bestuur, heeft de mogelijkheid toegetreden leden te schorsen ingeval van ernstige inbreuk op de statuten of het
reglement. Een toegetreden lid kan te allen tijde uittreden. De Raad van Bestuur zal hiervan akte nemen in haar
periodieke vergaderingen.

 De aanvraag om vast lid te worden loopt via de Raad van Bestuur. Op voordracht door een vast lid of door eigen
schriftelijke aanvraag.
 De toelating om vast lid te worden, valt onder de beslissing van de Raad van Bestuur. Deze kan te allen tijde de
goedkeuring of weigering om desbetreffende persoon vast lid te laten worden, schriftelijk meedelen.
Een vast lid helpt mee in de dagdagelijkse werking van de vereniging.
Een vast lid zal aanwezig zijn (of vertegenwoordigd) op de jaarlijkse Algemene Vergadering.
De Algemene Vergadering heeft de mogelijkheid vaste leden te schorsen ingeval van ernstige inbreuk op de
statuten of het reglement.
 Een vast lid kan te allen tijde uittreden. De Raad van Bestuur zal hiervan akte nemen in haar periodieke
vergaderingen.
Aan het lidmaatschap van de vereniging kunnen al dan niet kosten in de vorm van een jaarlijkse
lidmaatschapsbijdrage worden gekoppeld. Dit wordt verder bepaald in het reglement, maar de jaarlijkse
lidmaatschapsbijdrage kan in ieder geval nooit minder dan 5 euro en nooit meer dan 250 euro bedragen. Het al
dan niet toepassen van de jaarlijkse lidmaatschapsbijdrage en het daarbij vooropgestelde bedrag, indien
toegepast, alsook de maatregelen bij het niet betalen van de jaarlijkse lidmaatschapsbijdrage, indien toegepast,
worden conform het reglement bepaald door de Algemene Vergadering. Alle verdere modaliteiten aangaande de
eventuele toepassing van de lidmaatschapsbijdrage worden bepaald door het reglement.
Voor zover zij op het ogenblik van de inwerkingtreding van deze statuten lid waren van de feitelijke vereniging
‘Educatief Centrum voor Natuur en Sterrenkunde Bocholt’, opgericht op 28 oktober 2011 te Bocholt en nadien
genoemd ‘Educatief Centrum voor Natuur en Sterrenkunde’, zijn zij van rechtswege vast lid van de vereniging.
Artikel 9
Alle vaste leden zijn fysieke personen en verenigd in de vereniging zelf of binnen bepaalde werkgroepen binnen
de vereniging. De oprichting, uitvoering en beheer van werkgroepen wordt verder bepaald in het reglement.
Artikel 10
Stemgerechtigd zijn:
De stichtende leden; zij worden evenwel als ontslagnemend beschouwd indien zij niet aanwezig of
vertegenwoordigd zijn op twee van de drie Algemene Vergaderingen die volgen op de inwerkingtreding van
onderhavige statuten.
De personen die op het ogenblik van de inwerkingtreding van deze statuten lid waren van de feitelijke vereniging
‘Educatief Centrum voor Natuur en Sterrenkunde Bocholt’, opgericht op 28 oktober 2011 te Bocholt en nadien
genoemd ‘Educatief Centrum voor Natuur en Sterrenkunde’. Zij zijn automatisch effectief lid van de vereniging. Zij

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

worden evenwel als ontslagnemend beschouwd indien zij niet aanwezig of vertegenwoordigd zijn op twee van de
drie Algemene Vergaderingen die volgen op de inwerkingtreding van onderhavige statuten.
De vaste leden van de vereniging conform artikel 8 van deze statuten; zij worden evenwel als ontslagnemend
beschouwd indien zij niet aanwezig of vertegenwoordigd zijn op twee van de drie Algemene Vergaderingen die
volgen op de inwerkingtreding van onderhavige statuten.
De stichtende leden zijn:
Bart Achten, Kapelstraat 23, 3950 Bocholt
Chris Janssen, Leunenstraat 6A, 3950 Bocholt
Leo Cardinaels, Kerkplein 8, 3950 Bocholt
Jos Eerdekens, Zwaluwstraat 1, 3950 Bocholt
Artikel 11
Het aantal stemgerechtigde leden moet tenminste drie bedragen.
Artikel 12
De uitsluiting van een vast lid kan slechts door de Algemene Vergadering uitgesproken worden met een
meerderheid van twee derde van de aanwezige of vertegenwoordigde stemmen.
Wanneer, bij toepassing van de lidmaatschapsbijdrage zoals bepaald in artikel 8 van deze statuten, het vaste lid
de lidmaatschapsbijdrage voor het lopende jaar niet betaalt binnen de vooropgestelde termijn bepaald in het
reglement, verliest deze ambtshalve zijn hoedanigheid van vast lid.
Het staat elk vast lid daarenboven vrij ontslag te nemen per schrijven dat aan de Raad van Bestuur dient gericht
te worden. De Raad van Bestuur zal dit ontslag schriftelijk bevestigen aan het ontslagnemende lid.
Uitgetreden, ontslagnemende of uitgesloten vaste leden en opvolgers in rechte van overleden vaste leden,
hebben geen deel in het vermogen van de vereniging. Evenmin kunnen ze, wanneer van toepassing en conform
artikel 8 van deze statuten, het door henzelf of door hun voorgangers gestorte lidgelden terugvorderen, noch de
zegels doen leggen of de boedelbeschrijving doen opmaken.
Artikel 13
De vaste leden gaan geen enkele persoonlijke verplichting aan betreffende de verbintenissen van de vereniging.
Het lidmaatschap neemt van rechtswege een einde in geval het vast lid overlijdt, failliet of onbekwaam wordt
verklaard of onder voorlopig bewind wordt gesteld.
Artikel 14
Op de zetel van de vereniging wordt door de Algemene Vergadering een register van vaste leden gehouden. Dit
register vermeldt de naam, voornaam en woonplaats van de vaste leden of, ingeval het een rechtspersoon
betreft, de naam, de rechtsvorm en het adres van de zetel.
Alle beslissingen betreffende de toetreding, uittreding of uitsluiting van vaste leden worden door toedoen van de
Algemene Vergadering in dat register ingeschreven binnen 8 dagen nadat het betrokken effectief lid van de
beslissing in kennis is gesteld.
Alle vaste leden kunnen op de zetel van de vereniging het register van de vaste leden raadplegen, evenals alle
notulen en beslissingen van de Algemene Vergadering, van de Raad van Bestuur en van personen, al dan niet
met een bestuursfunctie, die bij de vereniging of voor rekening ervan een mandaat bekleden, evenals alle
boekhoudkundige stukken van de vereniging.
 
 
hoofdstuk III - Bestuur
Artikel 15
De vereniging wordt bestuurd door een Raad van Bestuur die uit ten minste drie leden bestaat. Het reglement
kan het maximum aantal leden van de Raad van Bestuur bepalen, alsook de manier waarop de voordracht
gebeurt en de criteria waaraan deze onderworpen wordt.  
Leden van de Raad van Bestuur moeten vast lid zijn in de zin van artikel 8 van deze statuten. 
Voorzitter, secretaris en penningmeester, en eventueel een ondervoorzitter die deel uitmaken van het dagelijks
bestuur worden binnen de Raad van Bestuur verkozen.
De Raad van Bestuur stelt het huishoudelijk reglement op.  Het reglement kan een onderlinge taakverdeling
tussen de leden van de Raad van Bestuur vaststellen.
De Raad van Bestuur kan naar goeddunken andere personen als adviseur zonder stemrecht op haar
vergaderingen uitnodigen.
Artikel 16
De leden van de Raad van Bestuur worden door de Algemene Vergadering verkozen voor de duur van drie jaar.
Ze zijn onmiddellijk herkiesbaar. In geval van vacature tijdens een mandaat, wordt een voorlopig bestuurder door
de Algemene Vergadering benoemd. Hij voltooit in dit geval het mandaat van de bestuurder die hij vervangt.
De bestuurders worden verkozen door de Algemene Vergadering die daar over beslist met een gewone
meerderheid van de stemmen van de aanwezige of vertegenwoordigde leden. Onthoudingen worden niet
meegerekend.
Bestuurders kunnen te allen tijde met dezelfde meerderheid worden afgezet.
Ieder lid van de Raad van Bestuur kan zelf ook ontslag nemen door schriftelijke kennisgeving aan de voorzitter
van de Raad van Bestuur. Een bestuurder is verplicht na zijn ontslag zijn opdracht verder te vervullen totdat
redelijkerwijze in zijn vervanging kan worden voorzien. De vervangende bestuurders, worden verkozen voor de
termijn die door hun voorganger nog moest worden gedaan.
De eventuele dagelijkse bestuurders worden benoemd en ontslagen door de Raad van Bestuur.
Artikel 17
De leden van de Raad van Bestuur zijn aansprakelijk volgens het gemeen recht, voor de fouten die ze bij het

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

vervullen van hun mandaat begaan. Ze gaan geen enkele persoonlijke verplichting aan uit hoofde van hun
beheer, betreffende de verbintenissen van de vereniging.
Artikel 18
De leden van de Raad van Bestuur genieten geen enkele bezoldiging uit hoofde van hun mandaat.
Artikel 19
De Raad van Bestuur vergadert op bijeenroeping door de voorzitter telkens als hij dit nodig acht of als twee
bestuurders hem daartoe een aanvraag hebben gericht, conform het reglement, zo vaak als het voor de belangen
van de vereniging nodig lijkt, en dit minimaal viermaal per jaar. Ingeval de voorzitter belet of afwezig is, wordt de
vergadering voorgezeten door de oudste van de aanwezige bestuurders.
Artikel 20
De Raad van Bestuur kan geldig beraadslagen wanneer ten minste een derde van zijn leden, met een minimum
van drie, aanwezig is. De raad kan enkel geldig beslissingen nemen indien ten minste de helft van de
bestuurders aanwezig is. Het reglement kan ter zake evenwel bijzondere regels om geldig te beraadslagen of om
beslissingen te bekrachtigen, vaststellen.  De beslissingen worden bij gewone meerderheid van stemmen
genomen.
De bestuurders beschikken allen over één stem. Evenwel beschikt de voorzitter van de Raad van Bestuur bij
staking van stemmen over een doorslaggevende stem.
Artikel 21
De schriftelijke verslagen van de vergaderingen worden ondertekend door de secretaris en door een lid van de
Raad van Bestuur, en, na goedkeuring door de Raad van Bestuur, in een register opgenomen, dat ter inzage zal
zijn van de vaste leden die hun inzagerecht zullen uitoefenen overeenkomstig de door de wetgeving vastgelegde
modaliteiten.  
De kopieën of uittreksels uit deze verslagen zijn alleen geldig indien zij door een lid van de Raad van Bestuur
voor echt zijn verklaard en ondertekend.
De akten betreffende de benoeming van de bestuurders, van de personen aan wie het dagelijks bestuur is
opgedragen en van de personen gemachtigd om de vereniging te vertegenwoordigen, vermelden de omvang van
hun bevoegdheden en de wijze waarop zij die uitoefenen; ofwel alleen, ofwel gezamenlijk, ofwel als college.
Deze akten worden bewaard ter zetel van de vereniging en liggen daar ter inzage van de vaste leden en
belanghebbenden zonder verplaatsing der documenten.
Artikel 22
De Raad van Bestuur bezit de breedst mogelijke bevoegdheden inzake het bestuur van de vereniging en de
verwezenlijking van haar doel.  Hij is bevoegd voor alle handelingen, zonder uitzondering, van bestuur en
beschikking. Alle bevoegdheden die niet door de wet van 27 juni 1921 waarbij aan de verenigingen zonder
winstgevend doel en aan de instellingen van openbaar nut rechtspersoonlijkheid wordt verleend, en haar
wijzigingen - hierna genoemd "de wet" -   of door de statuten zijn toegewezen aan de Algemene Vergadering,
worden uitgeoefend door de Raad van Bestuur.
 
 
Artikel 23
De Raad van Bestuur voert al de verplichtingen uit die de wet, de statuten of het reglement hem expliciet
opdragen.  De Raad van Bestuur is hierbij onder meer gehouden tot het treffen van alle maatregelen ter
uitvoering van de beslissingen van de Algemene Vergadering.
Artikel 24
De Raad van Bestuur is verantwoordelijk voor de goede gang van zaken in de vereniging. Hij ziet onder meer toe
op het beheer van het budget, op het voeren van promotie, op het verlenen van diensten aan leden, op het
uitgeven van publicaties, op de organisatie van de verenigingsactiviteiten en ziet toe op investeringen die
bijdragen tot de werking van de vereniging. Hij werkt jaarlijks een ontwerp van globaal verenigingsbeleid
vergezeld van programmatie en begroting uit, dat kadert binnen de statuten van de vereniging.
Artikel 25
Onverminderd de verplichtingen die voortvloeien uit collegiaal bestuur, met name overleg en toezicht, kunnen de
bestuurders de bestuurstaken onder elkaar verdelen.  Zodanige verdeling van taken kan aan derden niet worden
tegengeworpen, zelfs niet nadat ze zijn openbaar gemaakt.  Niet-naleving ervan brengt wel de interne
aansprakelijkheid van de betrokken bestuurders in het gedrang. 
Artikel 26
De Raad van Bestuur kan, conform het reglement, zijn bevoegdheden overdragen aan, of kan zich laten bijstaan
door : een in te stellen dagelijks bestuur, één of meer functionele werkgroepen, één of meer van zijn leden of een
derde;  zij zijn alle verantwoording verschuldigd aan de Raad van Bestuur inzake de hun toevertrouwde
bevoegdheden.
Artikel 27
Het dagelijks bestuur van de vereniging kan door de Raad van Bestuur worden opgedragen aan één of meer
personen. De Raad van Bestuur staat in voor de benoeming, het beslissen van de ambtsbeëindiging en de
eventuele afzetting van de personen aan wie het dagelijks bestuur is opgedragen.
Worden tot daden van dagelijks bestuur gerekend, alle handelingen die dag aan dag moeten worden verricht om
de normale gang van zaken van de vereniging te verzekeren en die, hetzij wegens hun minder belang, hetzij
wegens de noodzakelijkheid een onverwijlde beslissing te nemen, het optreden van de Raad van Bestuur niet
vereisen of niet wenselijk maken.
De Raad van Bestuur kan functionele werkgroepen instellen waaraan onder haar verantwoordelijkheid en in
overleg met het dagelijks bestuur een deel van de uitvoerende werking gedelegeerd wordt. De functionele

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

werkgroepen staan in voor het voorbereiden en/of het uitvoeren van een belangrijk deelaspect van de activiteiten
van de vereniging. Zij zijn actief op het niveau van de vereniging. Het reglement kan nadere specificaties geven.
 
 
Artikel 28
De Raad van Bestuur vertegenwoordigt als college de vereniging in alle handelingen in en buiten rechte. Hij
vertegenwoordigt de vereniging door de meerderheid van zijn leden.
Onverminderd de algemene vertegenwoordigingsbevoegdheid van de Raad van Bestuur als college, wordt de
vereniging in en buiten rechte eveneens vertegenwoordigd door twee bestuurders die gezamenlijk handelen.
De Raad van Bestuur of de bestuurders die de vereniging vertegenwoordigen kunnen gevolmachtigden van de
vereniging aanstellen. Alleen bijzondere en beperkte volmachten voor bepaalde of een reeks bepaalde
rechtshandelingen zijn geoorloofd. De gevolmachtigden verbinden de vereniging binnen de perken van de hun
verleende volmacht waarvan de grenzen wel tegenwerpelijk zijn aan derden in overeenstemming met wat geldt
betreffende lastgeving.
De Raad van Bestuur staat in voor de benoeming, het beslissen van de ambtsbeëindiging en de eventuele
afzetting van de gevolmachtigden.
Artikel 29
Indien een bestuurder, rechtstreeks of onrechtstreeks, een belang van vermogensrechtelijke aard heeft dat
strijdig is met een beslissing of een verrichting die tot de bevoegdheid behoort van de Raad van Bestuur, moet hij
dit meedelen aan de andere bestuurders vooraleer de Raad van Bestuur een besluit neemt.
De bestuurder met het tegenstrijdig belang, verwijdert zich uit de vergadering en onthoudt zich van de
beraadslaging en de stemming over de aangelegenheid waarop het betrekking heeft.
 
 
hoofdstuk IV- Algemene Vergadering
Artikel 30
De gewone Algemene Vergadering wordt elk jaar voor eind maart door de Raad van Bestuur bijeengeroepen.
De Raad van Bestuur legt rekenschap af van de ontvangsten en uitgaven van het afgelopen boekjaar en legt de
jaarrekening en jaarverslag van het voorbije boekjaar en de begroting en planning van het volgende jaar ter
goedkeuring voor aan de gewone Algemene Vergadering. De goedkeuring gebeurt bij gewone meerderheid.
Het boekjaar der vereniging loopt van 1 januari tot 31 december behalve het jaar van de oprichting.
Artikel 31
De Raad van Bestuur of de Algemene Vergadering kan bijkomende Algemene Vergaderingen beleggen buiten de
gewone jaarlijkse Algemene Vergadering. De Raad van Bestuur is gehouden zulks te doen zo minstens één
vijfde van de vaste leden hem daartoe schriftelijk verzoekt en vermeldt daarbij de reden van de samenkomst. 
 In dat geval roept de raad van bestuur, bij afwezigheid van statutaire bepalingen, de algemene vergadering
bijeen binnen de 21 dagen na het verzoek tot bijeenroeping. De algemene vergadering wordt uiterlijk gehouden
op de 40ste dag na dit verzoek.
Artikel 32
Op de gewone, jaarlijkse Algemene Vergadering brengt de Raad van Bestuur een jaarverslag uit over de
toestand van de vereniging en het gevoerde beleid.
Artikel 33
De volgende exclusieve bevoegdheden kunnen uitsluitend door de Algemene Vergadering uitgeoefend worden:
de wijziging van de statuten;
de benoeming en de afzetting van de bestuurders;
de benoeming en de afzetting van de commissaris en het bepalen van diens bezoldiging;
de kwijting aan de bestuurders en de commissaris;
de goedkeuring van de begroting en de jaarprogrammatie;
de goedkeuring van de jaarrekening en het jaarverslag; 
de ontbinding van de vereniging;
de uitsluiting van een lid;
de omzetting van de vereniging in een vennootschap met een sociaal oogmerk;
de beoordeling van het door de Raad van Bestuur gevoerde verenigingsbeleid;
de bekrachtiging van de verenigingsgeledingen alsmede de samenwerkingsovereenkomsten die het afgelopen
jaar opgericht, erkend, afgesloten, afgeschaft of opgeheven werden, naar gelang van het geval;
de beraadslaging over de door de Raad van Bestuur voorgelegde vereniging strategische zaken en het nemen
van eindbeslissingen ter zake;
de goedkeuring van het reglement.
alle gevallen waarin de statuten dat vereisen.
Artikel 34
De oproeping van de vaste leden tot de Algemene Vergadering gebeurt schriftelijk per post of per email op het
adres dat het vast lid heeft opgegeven en dit ten minste tien kalenderdagen voor deze vergadering. Er dienen
geen bewijsstukken van de uitvoering van deze maatregelen geleverd te worden. De oproepingen vermelden:
plaats, datum, uur en dagorde van de vergadering. Het reglement kan nadere specificaties bepalen.
Artikel 35
Een Algemene Vergadering beraadslaagt uitsluitend over de op de dagorde vermelde punten. De dagorde wordt
door de Raad van Bestuur bepaald, en bij de oproeping gevoegd.
Bij hoogdringendheid echter is het de Raad van Bestuur toegelaten ambtshalve punten aan de dagorde toe te

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

voegen. Hiervoor is een gewone meerderheid van stemmen binnen de Raad van Bestuur nodig.
Agendapunten kunnen daarenboven voorgesteld worden door minstens een twintigste van het aantal vaste leden
of door minstens tien vaste leden.
Elk voorstel van agendapunt, zoals bepaald in vorige alinea, moet schriftelijk en door de betrokkenen
ondertekend worden ingediend op de zetel van de vereniging uiterlijk een maand voor de bedoelde Algemene
Vergadering.
Artikel 36
De Algemene Vergadering is regelmatig samengesteld, welk ook het aantal aanwezige of vertegenwoordigde
vaste leden is.
Alle vaste leden hebben één stem. Elk vast lid mag zich, mits het daartoe verstrekken van een schriftelijke
volmacht, laten vertegenwoordigen door een ander vast lid of door een derde die toegetreden lid is en
afgevaardigde van een verenigingsgeleding. Elk aanwezig vast lid of aanwezige derde mag slechts één niet
aanwezig vast lid vertegenwoordigen.
De beslissingen van de Algemene Vergadering worden genomen bij gewone meerderheid van de stemmen der
aanwezige of vertegenwoordigde vaste leden, tenzij anders vermeld in deze statuten.
Artikel 37
De Algemene Vergadering kan over wijzigingen in de statuten alleen dan geldig beraadslagen wanneer het
voorwerp daarvan in het bijzonder in de oproepingsbrief vermeld is en wanneer twee derde van de vaste leden
op de vergadering aanwezig of vertegenwoordigd zijn.
Zijn twee derde van de leden op de eerste vergadering niet aanwezig of vertegenwoordigd, dan kan een tweede
vergadering bijeengeroepen worden. De tweede vergadering mag niet binnen 6 dagen volgend op de eerste
vergadering worden gehouden. Deze tweede vergadering kan beraadslagen, welk het aantal aanwezige of
vertegenwoordigde leden ook zij.
Tot geen wijziging kan worden besloten tenzij met een meerderheid van twee derde van de aanwezige of
vertegenwoordigde stemmen. Wanneer de voorgestelde wijziging echter het doel waarvoor de vereniging werd
opgericht beoogt, is zij slechts geldig wanneer zij met een meerderheid van vier vijfden van de ter vergadering
aanwezige of vertegenwoordigde leden goedgekeurd is.
Artikel 38
De notulen van de Algemene Vergadering worden opgenomen in een speciaal daartoe bestemd register,
ondertekend door de voorzitter, de secretaris en de stemopnemers.  Deze worden bewaard ter zetel van de
vereniging en liggen daar ter inzage van de leden en belanghebbenden zonder verplaatsing der documenten.
De wijzigingen van de statuten moeten binnen de maand gepubliceerd worden in de Bijlagen van het Belgisch
Staatsblad. Hetzelfde geldt eveneens voor de benoeming en het ontslag van de bestuurders.
 
 
hoofdstuk V- balans en rekeningen
Artikel 39
Het boekjaar valt samen met het kalenderjaar.
Artikel 40
De controle op de financiële toestand, op de jaarrekening en op de regelmatigheid van de verrichtingen hierin
weer te geven, kan worden uitgevoerd door de vaste leden mits zij dit schriftelijk aanvragen aan de Raad van
Bestuur. Dit laat de vaste leden toe om zich volledig te informeren alvorens men de begroting en de jaarrekening
goedkeurt en de bestuurders hierbij kwijting verleent. Indien noodzakelijk kan deze bevoegdheid overgedragen
worden aan een commissaris die benoemd wordt door de Algemene Vergadering onder de leden van het Instituut
der Bedrijfsrevisoren  voor een termijn van drie jaar. De commissaris wordt verkozen met gewone meerderheid.
Artikel 41
Het batig saldo van de resultatenrekening behoort de vereniging toe.
 
 
hoofdstuk VI- ontbinding, vereffening
Artikel 42
De Algemene Vergadering kan alleen dan de ontbinding van de vereniging uitspreken, wanneer ten minste twee
derde van de vaste leden aanwezig of vertegenwoordigd zijn. Zijn twee derde van de vaste leden niet aanwezig
of vertegenwoordigd, dan kan een tweede vergadering worden bijeengeroepen. Deze beraadslaagt geldig, welke
ook het aantal aanwezige of vertegenwoordigde leden zij. Deze tweede vergadering kan ten vroegste 6 dagen na
de eerste vergadering plaatsvinden.
De beslissing wordt geacht aanvaard te zijn indien ze wordt goedgekeurd door vier vijfden van de stemmen van
de aanwezige of vertegenwoordigde vaste leden.
Artikel 43
De vergadering duidt tijdens dezelfde beraadslaging één of meerdere vereffenaars aan, belast met de
vereffening.
In geval van ontbinding van de vereniging wordt het vermogen overgemaakt aan een of meerdere andere
verenigingen die gelijkaardige doelstellingen nastreven als de vereniging. Indien de ontbinding verricht wordt met
het oog op een fusie met een andere vereniging met gelijke doelstellingen als deze van de vereniging, dan wordt
het vermogen ingebracht in deze nieuw op te richten vereniging.
 
 
hoofdstuk VII- schikkingen van diverse aard

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Artikel 44
De Raad van Bestuur stelt het reglement voor waarbij de uitvoeringsmodaliteiten van onderhavige statuten
worden bepaald. Het reglement mag geen bepalingen bevatten die strijdig zijn met de wet of met de statuten.
Dit reglement moet door de Algemene Vergadering met een gewone meerderheid worden goedgekeurd en is
bindend voor alle toegetreden en vaste leden en voor alle geledingen van de vereniging. Interpretatiegeschillen
over de letter en de geest van de statuten, van dit reglement of van de besluiten van de Algemene Vergadering
worden in de Algemene Vergadering opgelost.
Artikel 45
De vaste leden geven uitdrukkelijk volmacht aan de vereniging om, zelfs in rechte, hun gemeenschappelijke
belangen te verdedigen, ter bevordering van de belangen waarvoor ze zich verenigden. Bedoelde volmacht en
vertegenwoordiging ontzeggen hun geenszins de mogelijkheden om persoonlijk hun belangen te verdedigen.
Artikel 46
De zetel van de vereniging wordt tot woonplaats gekozen. Deze keuze bepaalt het rechtsgebied voor alle
betwistingen die tussen de vereniging en derden zouden kunnen ontstaan, tenzij door de vereniging en de
betreffende derden contractueel anderszins is overeengekomen.
Artikel 47
Voor alles waarin deze statuten niet uitdrukkelijk voorzien, blijven de wet van 7 juni 1921 en veranderd door de
nieuwe wet van 2 mei 2002 inzake verenigingen van toepassing.
 
 
hoofdstuk VIII- Overgangsbepalingen
Artikel 48
De leden van de feitelijke vereniging Educatief Centrum voor Natuur en Sterrenkunde, opgericht op 28 oktober
2011, worden van rechtswege vast lid van de vereniging met ingang van 17 januari 2019.
Alle passiva en activa van de feitelijke vereniging Educatief Centrum voor Natuur en Sterrenkunde gaan per
18/01/2019 volledig over naar de vereniging.
 
 
AANSTELLING RAAD VAN BESTUUR
De Algemene Vergadering heeft aansluitend op de oprichting volgende personen aangesteld als bestuurders:
  
Bart Achten, Kapelstraat 23, 3950 Bocholt
 Geboorteplaats:  Bree Datum: 22-03-1973
 Rijksregisternummer: 73.03.22-145.70
 
Chris Janssen, Leunenstraat 6A, 3950 Bocholt
 Geboorteplaats: Bree Datum: 23-11-1957
 Rijksregisternummer: 57.11.23-201.92
 
Leo Cardinaels, Kerkplein 8, 3950 Bocholt
 Geboorteplaats: Bree Datum: 11-10-1954
 Rijksregisternummer: 54.10.11-217.75
 
Jos Eerdekens, Zwaluwstraat 1, 3950 Bocholt
 Geboorteplaats: Bree Datum: 19-12-1962
 Rijksregisternummer: 621219.239.92
 
 
AANSTELLING VERTEGENWOORDIGER(S)
De Raad van Bestuur heeft beslist voorlopig geen vertegenwoordigers aan te stellen:
Deze vertegenwoordigers kunnen de vereniging vertegenwoordigen in alle financiële en contractuele zaken in en
buiten rechte. Zij kunnen de vereniging alleen vertegenwoordigen. Zij zijn voor elke handeling verantwoording
schuldig aan de Raad van Bestuur.
 
 
BIJLAGE 1. LIJST DER VASTE LEDEN
  

 Bart Achten, Kapelstraat 23, 3950 Bocholt
Chris Janssen, Leunenstraat 6A, 3950 Bocholt
Leo Cardinaels, Kerkplein 8, 3950 Bocholt
Jos Eerdekens, Zwaluwstraat 1, 3950 Bocholt
 
BIJLAGE 2. De Algemene Vergadering heeft op voordracht van de groepen verkozen tot bestuurders:

 Voorzitter: Achten Bart
  
Secretaris: Leo Cardinaels

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

  
Penningmeester: Chris Janssen
  
Ondervoorzitter: Chris Janssen

 Educatief Centrum voor Natuur en Sterrenkunde vzw
Rondestraat 41
3950 Bocholt
België
 
Tel: +32 474 22 21 16
E-mail: info@ecns.be
URL: www.ecns.be

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

22
/0

1/
20

19
 - 

An
ne

xe
s 

du
 M

on
ite

ur
 b

el
ge

 


