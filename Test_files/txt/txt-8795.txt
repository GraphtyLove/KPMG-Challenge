





























Mod PDF 11.1

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Multi ActVise

(afgekort) :

Rechtsvorm : Gewone commanditaire vennootschap

Zetel : Koning Leopold II-laan 167

9000

België

Onderwerp akte : Oprichting

Gent

Op datum van 18 februari 2019 werd een gewone commanditaire vennootschap opgericht.
 
De naam van de vennootschap luidt: “Multi ActVise”.
 
Hilde GOOSSENS, wonende te 9000 Gent, Koning Leopold II-laan 167, is hoofdelijk aansprakelijk
en beherende vennoot.
 
Het kapitaal van de vennootschap, dat geheel geplaatst is, bedraagt 1.000,00 EUR (duizend euro) en is
verdeeld in 100 (honderd) aandelen, met een fractiewaarde van één/honderdste (1/100-ste) van het kapitaal.
 
De oprichter, Hilde GOOSSENS, heeft ingetekend op 99 (negenennegentig) aandelen en betaalt hierop
990,00 EUR (negenhonderdnegentig euro). De oprichter, stille vennoot, heeft ingetekend op 1 (één) aandeel
en betaalt hierop 10,00 EUR (tien euro). Samen 100 (honderd) aandelen, wat de totaliteit omvat van alle
uitgegeven en ingeschreven aandelen. De aandelen worden bij oprichting volledig volstort in speciën.
 
De toegekende aandelen komen aan de oprichters toe als volgt :
Oprichter Hilde GOOSSENS: 99 (negenennegentig) aandelen
Oprichter stille vennoot: 1 (één) aandeel
 
De statuten van de vennootschap luiden als volgt:
 
De vennootschap is een gewone commanditaire vennootschap, afgekort Comm. V.
 
De naam van de vennootschap luidt : “Multi ActVise”.
 
De zetel van de vennootschap is gevestigd op het adres: Koning Leopold II-laan 167, 9000 Gent.
De zetel kan slechts overgebracht worden naar een andere plaats in België bij eenvoudige beslissing van de
zaakvoerder of het college van zaakvoerders.
 
De vennootschap heeft tot doel, zowel in België als in het buitenland, zowel in eigen naam en voor eigen
rekening als in naam en voor rekening van derden, alleen of in deelneming en samenwerking met derden: 
 
Consultancy en dienstverlening inzake commercieel, strategisch, financieel en administratief management;
inzake productmanagement, PR, publiciteit en marketing, inzake algemeen management, bedrijfsvoering en
beheer.
Het ontwikkelen en implementeren van nieuwe business; zoeken en aantrekken van investeerders en

 *19307671*
Neergelegd
18-02-2019

0720847481

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

financieringen voor nieuwe projecten; ondersteuning van crowd funding en begeleiding in subsidies en
ondersteuning.
Consultancy en dienstverlening inzake informatica en communicatietechnologie (ICT), informatica en
automatisering, computers en computersystemen, software, programma’s en gebruiksklare systemen,
systeembeheer en gegevensverwerking; inzake webdesign en web toepassingen, apps, domeinnamen,
hosting en internetservices; inzake communicatie, telefonie en multimedia;
Consultancy en dienstverlening inzake integrale kwaliteitszorg en diverse zorg-, kwaliteits- en
veiligheidssystemen;
Consultancy en dienstverlening inzake de administratieve organisatie en de implementatie van
bedrijfsprocessen; inzake change-management, conflictmanagement en de begeleiding van reorganisaties.
Verlenen van adviezen en hulp aan het bedrijfsleven en de overheid op het gebied van planning, organisatie,
efficiëntie en toezicht, het verschaffen van informatie aan de bedrijfsleiding; het coachen en begeleiden van
ondernemingen en organisaties bij de opmaak en de implementatie van businessplannen.
Het begeleiden, organiseren en verzorgen van diverse events;
Het uitwerken en begeleiden van incentives; het uitbouwen van diverse netwerken en communities.
Het begeleiden, organiseren en verzorgen van trainingen, opleidingen en leerbegeleiding.
Het geven van seminaries en presentaties. Het schrijven, verzorgen, begeleiden en uitgeven van literaire
werken en bijdragen, handboeken, van diverse bijdragen in diverse vormen.
Projectmanagement en totaalbegeleiding voor voormelde activiteiten evenals alle ondersteunende en
aanverwante dienstverlening; concept-analyse en problemsolving voor diverse toepassingen.
Het verlenen van diverse administratieve ondersteuning, diverse zakelijke dienstverlening.
 
Het verzorgen van recepties, feestelijkheden en evenementen; catering en traiteurdienst;
 
In het algemeen het verrichten van alle activiteiten en het aanbieden van alle diensten in de sectoren voeding
en horeca, evenals alle verwante en ondersteunende activiteiten en diensten.
 
Het organiseren, begeleiden en ondersteunen van diverse manifestaties, projecten, evenementen,
feestelijkheden, attracties, divers amusement en ontspanning, incluis de verhuring en de
terbeschikkingstelling van technisch materiaal en benodigdheden hiervoor.
 
De verhuring en terbeschikkingstelling van vergaderruimtes, zalen, enzovoort, voor diverse doeleinden.
 
De groot- en kleinhandel, import en export, handelsbemiddeling in informatica en communicatiesystemen met
hun toebehoren, fabricaten en halffabricaten, grondstoffen, afvalstoffen, loten van falingen, opkopingen,
tweedehandse goederen, diverse consumentenartikelen en menigvuldige goederen.
De groot- en kleinhandel, import en export en handelsbemiddeling in wijnen, likeuren, dranken, voeding en
voedingsartikelen, horecamateriaal en horecabenodigdheden.
 
Het organiseren van proeverijen en demonstraties.
 
Het verrichten van alle handelsbemiddeling, het optreden als agent en zelfstandig vertegenwoordiger in
diverse sectoren en voor diverse producten en diensten.
 
De uitbouw van een of meerdere organisaties inzake verkoop en dienstverlening; verkoop en dienstverlening
via internet en via diverse kanalen.
 
Het ontwikkelen, kopen, verkopen, beheren, in waarde stellen, in licentie nemen of geven licenties, brevetten,
octrooien, know-how en andere intellectuele rechten.
 
Daartoe kan de vennootschap samenwerken met, op gelijk welke wijze -rechtstreeks of zijdelings- deelnemen
aan of belangen nemen in ondernemingen van allerlei aard.  Zij kan alle verbintenissen aangaan, kredieten
en leningen aangaan of toestaan, en ze kan zich voor derden borgstellen, onder meer door haar goederen in
hypotheek of in pand te geven, inclusief de eigen handelszaak. Kortom, zij mag alles doen wat verband houdt
met bovengenoemd doel, of wat van aard is de verwezenlijking ervan te bevorderen.
 
Het verwerven en beheren voor eigen rekening van een roerend en onroerend patrimonium.
 
De vennootschap kan in het algemeen alle burgerlijke, commerciële, industriële, financiële, roerende of
onroerende handelingen verrichten in rechtstreeks of onrechtstreeks verband met haar maatschappelijk doel
of welke van aard zouden zijn de verwezenlijking ervan geheel of gedeeltelijk te vergemakkelijken.
Het uitoefenen van de functies van bestuurder, zaakvoerder, directeur of vereffenaar van andere
vennootschappen. Het optreden als managementvennootschap en het beheren van vennootschappen, het
optreden als holding en het instaan voor alle managementactiviteiten van holdings; het deelnemen, onder
gelijke welke vorm, aan de oprichting, uitbreiding, omzetting, fusie, opslorping, het bestuur en de controle van
ondernemingen.
De vennootschap mag betrokken zijn bij wijze van inbreng, fusie, inschrijving of op elke andere wijze in
ondernemingen, verenigingen of vennootschappen, die een gelijkaardig, soortgelijk of samenhangend doel

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

hebben of die nuttig zijn voor de verwezenlijking van het geheel of een gedeelte van haar maatschappelijk
doel. De vennootschap kan onder eender welke vorm participaties verwerven en/of aanhouden in bestaande
of nog op te richten maatschappijen. Zij kan deze participaties beheren, te gelde maken en valoriseren, onder
meer door deel te nemen aan het bestuur van de onderneming(en) waarin zij participeert en door ze bijstand
te verlenen.
De vennootschap kan leningen en kredietopeningen toestaan aan rechtspersonen, ondernemingen en
particulieren, in eender welke vorm. De vennootschap kan zich, zowel tot waarborg van eigen verbintenissen
als tot waarborg van verbintenissen van derden, borg stellen, teven kan zij hypothecaire of andere zekerheden
verstrekken.
Dit alles in de ruimste zin, met inbegrip van aanverwante activiteiten. Deze bepalingen zijn niet beperkend,
doch opsommend, zodat de vennootschap alle daden kan stellen, behalve deze verboden door de wetgeving
terzake.
 
De vennootschap bestaat voor onbepaalde duur.
Zij kan slechts door de wil van de vennoten ontbonden worden bij besluit van de algemene vergadering
genomen volgens de regels die voor de wijziging van de statuten zijn gesteld.
 
Het kapitaal van de vennootschap bedraagt 1.000,00 EUR (duizend euro). Het kapitaal is verdeeld in 100
(honderd) aandelen op naam, zonder vermelding van nominale waarde, die elk één/honderdste (1/100-ste)
van het kapitaal vertegenwoordigen.
 
De leiding van de vennootschap berust bij één of meer zaakvoerders, al dan niet vennoten.
De zaakvoerders kunnen alle handelingen verrichten die nodig of dienstig zijn tot verwezenlijking van het doel
van de vennootschap.
 
Een zaakvoerder kan slechts worden ontslagen om wettige redenen door een besluit van de algemene
vergadering genomen met inachtneming van de regels geldend voor wijziging van de statuten.
 
Is er slechts één zaakvoerder, dan treft hij besluiten naar eigen inzicht.
Zijn er twee zaakvoerders, dan dienen zij beiden akkoord te gaan om geldig te besluiten. De zaakvoerders
zijn bevoegd om alles te doen wat nodig is of nuttig kan zijn om het doel van de vennootschap te realiseren,
met uitzondering van die verrichtingen of besluiten waarvoor krachtens de wet of de statuten alleen de
algemene vergadering van de vennoten bevoegd is.
 
Is er slechts één zaakvoerder aangesteld, dan vertegenwoordigt hij de vennootschap in alle handelingen in
en buiten rechte. Zijn er twee zaakvoerders aangesteld, dan dienen zij gezamenlijk te handelen om namens
de vennootschap te handelen in en buiten rechte. Zijn er drie of meer zaakvoerders aangesteld, dan
vertegenwoordigt het college van zaakvoerders als college de vennootschap in alle handelingen in en buiten
rechte. Het handelt door de meerderheid van zijn leden.
 
De zaakvoerder van de vennootschap kan het dagelijks bestuur toevertrouwen aan een directiecomité of aan
één of meer directeuren die onder het toezicht en volgens de richtlijnen van dit bestuur aan wie de
verantwoording verschuldigd is, handelen binnen de perken van de hen toevertrouwde machten.
De zaakvoerders en/of directeuren kunnen gevolmachtigden van de vennootschap aanstellen. Alleen
bijzondere en beperkte volmachten voor bepaalde of voor een reeks bepaalde rechtshandelingen zijn
geoorloofd.
 
Iedere vennoot, zowel de beherende vennoot als de stille vennoot, heeft individueel de onderzoeks- en
controlebevoegdheid. Hij kan op de zetel van de vennootschap inzage nemen van de boeken, de brieven, de
notulen en in  het algemeen van alle geschriften van de vennootschap. Iedere vennoot kan zich laten bijstaan
of vertegenwoordigen door een extern IAB-accountant, ingeschreven op het tableau van het Instituut van de
Accountants en Belastingconsulenten.
 
De jaarvergadering wordt gehouden op de laatste vrijdag van de maand mei om 17 uur, of indien die dag een
wettelijke feestdag is, op de eerstvolgende werkdag. De jaarvergadering wordt gehouden op de zetel van de
vennootschap. De bijzondere of buitengewone algemene vergaderingen worden gehouden op de dag en uur
zoals vermeld in de uitnodigingen.
 
De algemene vergadering komt bijeen op uitnodiging van de zaakvoerder, het college van zaakvoerders of
van de beherende vennoten. De jaarvergadering moet worden bijeengeroepen op de daartoe bepaalde plaats,
dag en uur, en dit binnen de zes maanden na de afsluiting van het boekjaar.
 
Elk aandeel geeft recht op één stem.
 
De besluiten van de algemene vergadering worden in de regel genomen bij gewone meerderheid,
onverminderd de bijzondere regels vervat in de statuten met betrekking tot specifieke beslissingen zoals
hierna bepaald.
Bij staking van stemmen is het voorstel verworpen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

2/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Mod PDF 11.1

 
Het boekjaar begint op 1 januari en eindigt op 31 december van het kalenderjaar.
 
De netto-winst van het boekjaar wordt bepaald overeenkomstig de wettelijke bepalingen.
Jaarlijks wordt van de netto-winst een bedrag van ten minste één/twintigste (1/20-ste) afgenomen voor de
vorming van een reservefonds; de verplichting tot deze afneming houdt op wanneer het reservefonds
één/tiende van het kapitaal heeft bereikt. De overige winst krijgt de bestemming die de jaarvergadering haar
zal geven beslissend bij meerderheid van stemmen op voorstel van de zaakvoerder(s).
De gewone commanditaire vennootschap mag evenwel geen winsten uitkeren zolang er overgedragen
verlies is. 
De verliezen zullen onder de vennoten verdeeld worden volgens dezelfde verhouding als deze die voorzien
is voor de verdeling van de winsten.
Nochtans zal de bijdrage in de verliezen van de stille vennoten nooit hun inbreng mogen overtreffen.
 
Het overlijden van een vennoot geeft geen aanleiding tot de ontbinding van de vennootschap.
Met uitzondering van gerechtelijke ontbinding of ontbinding van rechtswege, zal de ontbinding van de
vennootschap enkel kunnen gebeuren na beslissing van de algemene vergadering.
 
In geval van ontbinding van de vennootschap zal de vereffening toevertrouwd worden aan de vennoten,
vereffenaar(s) aangesteld overeenkomstig artikelen 183 en volgende van het Wetboek van Vennootschappen.
De bevoegdheid van de vereffenaars wordt door deze voornoemde wetsbepalingen geregeld.
De algemene vergadering bepaalt de eventuele vergoedingen van de vereffenaar(s).
Na aanzuivering van alle schulden, lasten en kosten van de vereffening, wordt het netto-actief vooreerst
aangewend om, in geld of in natura, het volgestorte en nog niet terugbetaalde bedrag van de aandelen terug
te betalen.
Het eventueel overschot wordt in gelijke delen verdeeld onder al de aandelen.
Indien de netto-opbrengst niet volstaat om alle aandelen terug te betalen, betalen de vereffenaars bij voorrang
de aandelen uit die in meerdere mate zijn volgestort totdat ze op gelijke voet staan met de aandelen die in
mindere mate werden volgestort of doen ze ten laste van deze laatste een aanvullende oproeping van kapitaal.
 
Voor al hetgeen niet in huidige statuten is voorzien, wordt verwezen naar de bepalingen van het Wetboek van
Vennootschappen.
 
OVERGANGSBEPALINGEN
 
Vervolgens hebben de oprichters beslist om te benoemen tot niet-statutaire zaakvoerder, dit voor onbepaalde
duur en met volledige externe vertegenwoordigingsbevoegdheid: Hilde GOOSSENS, voornoemd.
 
Het eerste boekjaar begint op heden en eindigt op 31 december 2019.
 
De eerste jaarvergadering zal gehouden worden in mei 2020.
 
De oprichters geven bij deze bijzondere volmacht aan de coöperatieve vennootschap met beperkte
aansprakelijkheid AB PARTNERS OUDENAARDE, met maatschappelijke zetel te 9700 Oudenaarde,
Einestraat 26, ingeschreven onder het ondernemingsnummer 0473.997.329, evenals aan haar bedienden,
aangestelden en lasthebbers, om, met mogelijkheid tot indeplaatsstelling, alle nuttige of noodzakelijke
administratieve formaliteiten bij de opstart te vervullen, zoals de inschrijving in de KBO, activering BTW en
aansluiting bij de sociale verzekeringskas.
 
 
Voor eensluidend uittreksel,
 
Hilde GOOSSENS,
zaakvoerder
 
 
Tegelijk hiermee neergelegd: exemplaar oprichtingsakte
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

20
/0

2/
20

19
 - 

An
ne

xe
s 

du
 M

on
ite

ur
 b

el
ge

 


