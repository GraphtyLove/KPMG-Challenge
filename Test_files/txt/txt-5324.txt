





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Kamakura Ryushinkan-Goju Karate Edegem

(afgekort) : Kamakura Karate of Kamakura Edegem

Rechtsvorm : Vereniging zonder winstoogmerk

Zetel : Leeuwerikenlaan 11

2540

België

Onderwerp akte : Oprichting

Hove

Onderwerp akte: oprichting
De ondergetekenden:
- Van Rompaye Jorn, wonende te 2540 Hove, Leeuwerikenlaan 11;
- Claes Alain, wonende te 2880 Bornem, Nachtegalenlaan 22;
- Van Den Eynde Jolien, wonende te 2610 Antwerpen, Smedenstraat 2 bus 2;
- Van Den Branden Jan, wonende te 2070 Burcht, Zwijndrechtsestraat 103;
- Toen Maria, wonende te 2660 Hoboken, Heidestraat 45;
- Meeus Jan, wonende te 2610 Antwerpen, Parklaan 22;
- Van de Sande Dieter, wonende te 2650 Edegem, Drie Eikenstraat 449 bus 23; 
- Verley Geert, wonende te 2650 Edegem, Jan de Bodtlaan 25;
Verklaren bij deze akte een vereniging zonder winstoogmerk op te richten, overeenkomstig de Wet van 27 juni
1921 (hierna de “VZW-wet”), met de hierna volgende statuten.
Deze vzw is de verderzetting is van de feitelijke vereniging die bij benadering werd opgericht in september 1990
maar waarvoor rond 2012 schriftelijke statuten werden opgesteld.
Huidige statuten zullen uiteraard de statuten van de feitelijke vereniging vervangen. Deze statuten bevestigen
deze oprichting en geven juridische vorm aan de VZW.
Titel 1 : Omschrijving van de vereniging
Artikel 1 - Rechtsvorm
De  Vereniging  wordt  opgericht  als  een  entiteit  met  rechtspersoonlijkheid,  meer  in  het bijzonder  als  een
vereniging  zonder  winstoogmerk (hierna  “VZW”  genoemd).
Artikel 2 - Naam
1. De Vereniging draagt de naam “Kamakura Ryushinkan-Goju karate Edegem”.
2. De Vereniging behoudt zich het recht voor om in al de akten, facturen, aankondigingen, uitgaven en andere
stukken, uitgaande van de Vereniging de verkorte benaming “Kamakura Karate” en/of “Kamakura Edegem” te
gebruiken.
Artikel 3 - Zetel
1. De Vereniging is gevestigd te 2540 Hove, Leeuwerikenlaan 11 en met uitbatingszetel te 2650 Edegem, Drie
Eikenstraat 363. Ze kan ten allen tijde naar een andere plaats overgebracht worden bij eenvoudig beslissing van
de Raad van Bestuur.
2. De Vereniging ressorteert onder het gerechtelijk arrondissement Antwerpen.
Artikel 4 – Doel en activiteiten
1. De Vereniging heeft tot doel de lichamelijke ontwikkeling en het welzijn van al haar leden te bevorderen door
de beoefening, de organisatie en de ontwikkeling van de krijgskunsten (karate, kobudo en andere krijgskunsten),
en dit voor alle leeftijden, zowel individueel als in teamverband, zowel op recreatief als competitief vlak binnen
een kwalitatief en medisch verantwoord kader.
2. De Vereniging mag alle handelingen verrichten die rechtstreeks of onrechtstreeks met de verwezenlijking van

 *19304860*
Neergelegd
28-01-2019

0719449889

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

voormelde ideële niet-winstgevende doelstellingen, met inbegrip van bijkomstige commerciële en winstgevende
activiteiten binnen de grenzen van wat wettelijk toegelaten is en waarvan de opbrengsten ten allen tijde volledig
zullen worden bestemd voor de verwezenlijking van de ideële niet-winstgevende doelstellingen.
Artikel 5 - Duur
De Vereniging wordt opgericht voor onbepaalde duur.
Titel 2 : Leden
Artikel 6 – Effectieve en toegetreden leden
1. De Vereniging telt effectieve leden en toegetreden leden.
2. De vereniging telt minstens drie effectieve leden. Indien het aantal effectieve leden minder bedraagt dan drie,
wordt de Vereniging ontbonden.
De volheid van het lidmaatschap, met inbegrip van het stemrecht op de algemene vergadering, komt uitsluitend
toe aan de  effectieve leden en niet aan de toegetreden leden.
3. De toegetreden leden hebben enkel de rechten en verplichtingen hen toebedeeld door deze statuten. De
statutaire bepalingen dienaangaande kunnen zonder consultatie of akkoord van de toegetreden leden worden
gewijzigd.
Artikel 7 – Effectieve leden
1. Worden als effectieve leden beschouwd:
- De oprichters van de Vereniging;
- Elk toetredend of toegetreden lid voorgedragen door minstens twee effectieve leden en aanvaard door de
Algemene Vergadering met minstens twee derden van de aanwezige of  vertegenwoordigde leden. Een
eventuele weigering moet niet worden gemotiveerd.
2. Door het aanvaarden van het lidmaatschap aanvaarden de leden de statuten van de Vereniging.
3. Het lidmaatschap van een effectief lid kan, op voorstel van de Raad van Bestuur of op verzoek van minstens
1/4 van alle werkende leden, worden beëindigd door een bijzonder besluit van de Algemene Vergadering,
waarop minstens 2/3 van alle werkende leden aanwezig of vertegenwoordigd zijn en waarbij de beslissing
genomen wordt met een 2/3 meerderheid van de aanwezige of vertegenwoordigde werkende leden. Een effectief
lid waarvan de beëindiging van het lidmaatschap wordt voorgesteld, moet door de Algemene Vergadering
uitgenodigd worden om gehoord te worden.
Artikel 8 – Toegetreden leden
1. Zijn toegetreden lid: elke persoon die wenst deel te nemen aan de activiteit van de Vereniging en het daartoe
voorziene inschrijvingsformulier ondertekent.
2. De toegetreden leden betalen een lidmaatschapsbijdrage volgens de groep waartoe ze ingedeeld zijn door de
Raad van Bestuur. De lidmaatschapsbijdrage kan jaarlijks bij het begin van het werkjaar worden aangepast.
Door het betalen van deze bijdrage kunnen zij deelnemen aan de trainingen en activiteiten van de groep waartoe
ze behoren.
3. De uitsluiting van een toegetreden lid is een bevoegdheid van de Raad van Bestuur, die dit uitspreekt met een
gewone meerderheid van de stemmen. Een toegetreden lid waarvan de beëindiging van het lidmaatschap wordt
voorgesteld, moet door de Raad van Bestuur uitgenodigd worden om gehoord te worden.
Artikel 9 - Lidmaatschapsbijdrage
1. Effectieve leden en de toegetreden leden betalen een lidmaatschapsbijdrage die door de Raad van Bestuur
wordt vastgelegd en die maximum 250 EUR bedraagt.
2. Door het betalen van de bijdrage bewijst men tevens zijn lidmaatschap.
Artikel 10 - Ontslag
1. Elk lid kan ten allen tijde uit de Vereniging treden. Hij moet dit schriftelijk meedelen aan het adres van de
Vereniging.
2. Een lid dat zijn jaarlijkse bijdrage niet betaalt, kan als ontslagnemend beschouwd worden.
3. Het lidmaatschap van een lid of een toegetreden lid eindigt automatisch door het overlijden van de natuurlijke
persoon.
Artikel 11 - Rechten
Geen enkel effectief of toegetreden lid of hun eventuele rechtsopvolger kan enige aanspraak laten gelden of
uitoefenen op de activa van de Vereniging op grond van de enkele hoedanigheid van lid. Deze uitsluiting van
rechten op de activa geldt ten allen tijde: tijdens het lidmaatschap, bij beëindiging van het lidmaatschap om wat
voor reden dan ook, bij ontbinding van de vereniging, enz. en geldt ook voor de gestorte bijdragen of gedane
inbrengen.
Titel 3 : Algemene vergadering
Artikel 12 – Samenstelling, vertegenwoordiging en stemrecht
1. De Algemene Vergadering wordt samengesteld uit de effectieve leden.
2. Alle effectieve leden hebben recht op één stem.
3. Een effectief lid dat niet op de Algemene Vergadering aanwezig kan zijn, kan volmacht geven aan een ander
effectief lid om hem te vertegenwoordigen. Deze volmacht dient schriftelijk te worden gegeven en dient vóór de
aanvang van de desbetreffende Algemene Vergadering, toe te komen op het secretariaat van de vereniging.
Elk aanwezig effectief lid kan slechts één volmacht uitoefenen van één ander effectief lid.
Artikel 13 - Waarnemers
Waarnemers of deskundigen kunnen de Algemene Vergadering bijwonen, mits instemming van de Raad van
Bestuur. Zij mogen zich, mits toestemming van de voorzitter, tot de Algemene Vergadering richten.
Artikel 14 - Bevoegdheden
Volgende bevoegdheden behoren tot de exclusieve bevoegdheid van de Algemene Vergadering:
- de wijziging van de statuten;

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

- de aanvaarding van nieuwe effectieve leden;
- de uitsluiting van een effectief lid;
- de benoeming en afzetting van de bestuurders;
- het bevestigen van tussentijdse gecoöpteerde bestuurders;
- de benoeming van de rekeningnazichters;
- de goedkeuring van de begroting en de rekeningen;
- de kwijting aan de bestuurders, eventuele rekeningnazichters;
- de ontbinding van de vereniging;
- de omzetting van de Vereniging in een vennootschap met sociaal oogmerk;
- alle gevallen waarin de statuten dat vereisen.
Artikel 15 - Vergaderingen
1. De effectieve leden worden bijeengeroepen door de Raad van Bestuur voor de jaarlijkse bijeenkomst van de
Gewone Algemene Vergadering tijdens het eerste trimester van het kalenderjaar, op een plaats bepaald in de
uitnodiging. De vergadering kan ook bijeengeroepen worden door minimum twee bestuurders.
2. De uitnodiging voor de Algemene Vergadering wordt tenminste twee weken voor de datum van de Algemene
Vergadering naar alle effectieve leden verstuurd. Dit zal gebeuren per brief of email op het adres dat het lid
hiertoe het laatst heeft opgegeven aan het secretariaat van de vereniging.
3. Bij de uitnodiging wordt een ontwerp van agenda gevoegd dat door de Raad van Bestuur wordt opgesteld. Elk
punt dat door minstens 1/5 van de effectieve leden van de vereniging aangebracht wordt, moet op de agenda
worden geplaatst. Dit onderwerp moet uiteraard door 1/5 van de effectieve leden ondertekend zijn en tenminste 3
werkdagen voor datum Algemene vergadering per brief of per mail aan de Raad van bestuur gericht worden.
4. Bijzondere bijeenkomsten in een Buitengewone Algemene Vergadering kunnen worden samengeroepen door
de Raad van Bestuur of door minimum twee bestuurders alsook op verzoek van minimum 1/5 van alle effectieve
leden. Dit verzoek moet gericht worden aan de voorzitter van de Raad van Bestuur.
5. De uitnodiging wordt minstens één week voorafgaand aan de datum van deze vergadering naar alle effectieve
leden verstuurd met vermelding van de agenda van de aangevraagde punten. Dit zal gebeuren per brief of email
op het adres dat het lid hiertoe het laatst heeft opgegeven aan het secretariaat van de vereniging.
6. De vergaderingen worden voorgezeten door de voorzitter van de Raad van Bestuur. Bij afwezigheid van de
voorzitter wordt de vergadering voorgezeten door de oudste in jaren van de aanwezige bestuurders.
Artikel 16 – Quorum en stemming
1. Beslissingen van de Algemene Vergadering worden genomen bij gewone meerderheid van stemmen van de
aanwezige of vertegenwoordigde effectieve leden, behalve als de VZW-wet of deze statuten dit anders voorzien.
2. Bij een statutenwijziging dienen minstens 2/3 van de effectieve leden aanwezig of vertegenwoordigd te zijn.
Ingeval op de eerste vergadering minder dan 2/3 van de effectieve leden aanwezig of vertegenwoordigd zijn, kan
een tweede vergadering worden bijeengeroepen waarop geen aanwezigheidsquorum geldt. Deze tweede
vergadering mag niet binnen de 15 dagen volgend op de eerste vergadering worden gehouden. Beslissingen
en/of wijzigingen worden in beide gevallen geacht aanvaard te zijn als ze worden goedgekeurd door 2/3 van de
stemmen van de aanwezige of vertegenwoordigde effectieve leden.
3. Enkel wanneer de statutenwijziging betrekking heeft op het doel waarvoor de vereniging is opgericht, is vereist
dat 2/3 van de effectieve leden aanwezig of vertegenwoordigd is en moet een beslissing genomen worden met
een meerderheid van 4/5 van de stemmen van de aanwezige of vertegenwoordigde effectieve leden. 
4. De stemming kan gebeuren door afroeping, of door handopsteking behalve in geval van benoeming en
ambtsbeëindiging van bestuurders. Deze stemming gebeurt geheim met een stembiljet. Behoudens wanneer de
wet anders voorschrijft, worden bij de wijziging van de statuten de onthoudingen niet meegerekend in de noemer.
5. Bij staking van stemmen wordt het voorstel geacht verworpen te zijn.
Artikel 17 - Notulen
1. Er worden notulen van de Algemene Vergadering opgesteld. Ze worden bewaard in een notulenregister dat ter
inzage is van de effectieve leden op eenvoudig verzoek.
2. De ontwerpnotulen worden eveneens verstuurd binnen de maand na de Algemene Vergadering aan alle
effectieve leden per brief of email op het adres dat het lid hiertoe het laatst heeft opgegeven aan het secretariaat
van de vereniging.
3. Opmerkingen van effectieve leden op de ontwerpnotulen moeten binnen de 14 dagen na verzending bezorgd
worden aan het secretariaat van de vereniging. Eventuele vragen tot correctie worden voorgelegd op de eerste
daaropvolgende Raad van Bestuur. De Raad van Bestuur beslist over de correcties. Het definitieve verslag wordt
binnen de 14 dagen na de Raad van Bestuur per e-mail aan alle effectieve leden bezorgd.
Titel 4 : Bestuur
Artikel 18 - Samenstelling
1. De vereniging wordt bestuurd door een Raad van Bestuur samengesteld uit minimum drie  bestuurders. De
bestuurders worden benoemd door de Algemene Vergadering bij gewone meerderheid van stemmen van de
aanwezige of vertegenwoordigde effectieve leden voor een termijn van drie jaar. Hun opdracht eindigt bij de
sluiting van de Gewone Algemene Vergadering. Bestuurders zijn herbenoembaar. 
2. Ieder effectief lid heeft het recht zich kandidaat te stellen om te zetelen in de Raad van Bestuur. De
minimumleeftijd als bestuurslid is 18 jaar. De kandidaatstelling gebeurd schriftelijk (per brief of email) aan het
secretariaat van de vereniging, minstens één week voor de Algemene Vergadering.
3. De Raad van bestuur duidt onder zijn leden een voorzitter, secretaris en penningmeester, aan die de taken
zullen vervullen die horen bij deze functie zoals omschreven in deze statuten.
4. De bestuurders kunnen te allen tijde ontslagen worden door de Algemene Vergadering die daarover beslist bij
gewone meerderheid van stemmen van de aanwezige of vertegenwoordigde werkende leden.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

5. Ieder lid van de Raad van Bestuur kan zelf ontslag nemen door schriftelijke kennisgeving aan de voorzitter van
de Raad van Bestuur. Een bestuurder is verplicht na zijn ontslag zijn opdracht verder te vervullen totdat
redelijkerwijze in zijn vervanging kan worden voorzien. In afwachting van de volgende Algemene Vergadering
kunnen de overgebleven bestuurders een nieuwe bestuurder kiezen (coöpteren), die op de volgende Algemene
Vergadering eventueel zal kunnen bevestigd worden.
6. De bestuurders oefenen in beginsel hun mandaat kosteloos uit. De kosten die zij maken in het kader van de
uitoefening van hun bestuurdersmandaat kunnen worden vergoed.
Artikel 19 – Vergaderingen, beraadslagingen en beslissing
1. De Raad van Bestuur vergadert op uitnodiging van de voorzitter, alsook binnen de veertien dagen na het
verzoek van minimum twee bestuurders.
2. De voorzitter zit de vergaderingen van de Raad van Bestuur voor. Bij afwezigheid van de voorzitter, zit de
secretaris de vergadering voor. Bij afwezigheid van deze laatste wordt de vergadering voorgezeten door de
oudste in jaren van de aanwezige bestuurders.
3. De vergaderingen worden gehouden op de zetel van de vereniging of in elke andere plaats in België
aangewezen in de uitnodiging.
4. De Raad van Bestuur kan slechts geldig beslissen indien de meerderheid van de bestuurders aanwezig is op
de vergadering. Besluiten worden genomen met een gewone meerderheid van stemmen van de aanwezige
bestuurders. 
5. Bij staking van stemmen is de stem van de voorzitter of, bij diens afwezigheid, die van de bestuurder die de
vergadering voorzit, doorslaggevend.
6. De stemming is geheim als het personen betreft.
7. Er worden notulen van de vergaderingen opgesteld en ondertekend door de voorzitter en secretaris. Ze
worden bewaard in een notulenregister dat ter inzage is van de effectieve leden. Ze worden eveneens per e-mail
aan alle bestuurders bezorgd voor de volgende Raad van Bestuur.
8. In uitzonderlijke gevallen, wanneer de dringende noodzakelijkheid en het belang van de vereniging zulks
vereisen, kunnen de besluiten van de Raad van Bestuur worden genomen bij schriftelijk akkoord via e-mail van
de bestuurders. Daartoe is vereist dat er vooraf een akkoord is onder de bestuurders om tot schriftelijke
besluitvorming over te gaan. Schriftelijke besluitvorming veronderstelt in elk geval dat er een beraadslaging
plaatsvond per e-mail, video- of telefoonconferentie. Beslissingen worden genomen met een gewone
meerderheid.
Artikel 20 – Tegenstrijdig belang
Bij beraadslaging over een punt waarbij een bestuurder een tegenstrijdig belang heeft, maakt de betrokken
bestuurder dit spontaan bekend en mag hij niet deelnemen aan de beraadslaging en de stemming over dat punt.
Artikel 21 – Intern bestuur - beperkingen
1. De Raad van Bestuur is bevoegd om alle handelingen van intern bestuur te verrichten die nodig of dienstig zijn
voor de verwezenlijking van het doel van de vereniging, met uitzondering van de handelingen waarvoor de
Algemene Vergadering exclusief bevoegd is volgens de VZW-wet of deze statuten.
2. Onverminderd de verplichtingen die voortvloeien uit collegiaal bestuur, met name overleg en toezicht, kunnen
de bestuurders bestuurstaken onder elkaar verdelen. Zodanige verdeling van taken kan aan derden niet worden
tegengeworpen, zelfs niet als ze openbaar gemaakt is. Niet-naleving kan wel de interne aansprakelijkheid van de
betrokken bestuurder(s) in het gedrang brengen.
3. De Raad van bestuur kan een deel van zijn bestuursbevoegdheden delegeren aan een Dagelijks Bestuur of
aan één of meerdere derden niet-bestuurders zonder dat deze overdracht evenwel betrekking kan hebben op het
algemeen beleid van de vereniging of de algemene bestuursbevoegdheid van de Raad van Bestuur. Deze
lastgeving is beperkt in tijd, moet schriftelijk gebeuren en kan te allen tijde met onmiddellijke ingang worden
ingetrokken door de Raad van Bestuur.
Artikel 22 – Externe vertegenwoordigingsmacht
1. De Raad van Bestuur vertegenwoordigt de vereniging als college in alle handelingen in en buiten rechte. De
Raad van Bestuur vertegenwoordigt de vereniging door de meerderheid van haar leden. 
2. Onverminderd de algemene vertegenwoordigingsbevoegdheid van de Raad van bestuur als college, wordt de
vereniging in en buiten rechte eveneens vertegenwoordigd door de voorzitter.
3. De Raad van bestuur of de bestuurders die de vereniging vertegenwoordigen kunnen gevolmachtigden van de
vereniging aanstellen. Alleen bijzondere en beperkte volmachten voor bepaalde of een reeks bepaalde
rechtshandelingen zijn geoorloofd. De gevolmachtigden verbinden de vereniging binnen de perken van de hun
verleende volmacht waarvan de grenzen tegenwerpelijk zijn aan derden overeenkomstig wat geldt inzake
lastgeving.
Artikel 23 – Bekendmakingsvereisten
De benoeming van de leden van de Raad van Bestuur, de personen van het dagelijks bestuur en hun
ambtsbeëindiging wordt openbaar gemaakt door neerlegging in het verenigingsdossier ter griffie van de
rechtbank van koophandel, en van een uittreksel daarvan bestemd om in de Bijlagen bij het Belgisch Staatsblad
te worden bekendgemaakt. Uit die stukken moet in elk geval blijken of de personen die de vereniging
vertegenwoordigen, de vereniging ieder afzonderlijk, gezamenlijk, dan wel als college verbinden alsook de
omvang van hun bevoegdheden.
Artikel 24 - Aansprakelijkheid
1. De bestuurders en dagelijks bestuurders zijn niet persoonlijk verbonden door de verbintenissen van de
vereniging.
2. Tegenover de vereniging en tegenover derden is de verantwoordelijkheid van bestuurders beperkt tot de
vervulling van de hun gegeven opdracht overeenkomstig het gemeen recht, het bepaalde in de wet en in de

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

statuten. Zij kunnen aansprakelijk zijn voor tekortkomingen in hun bestuur.
Titel 5 : Financiering en boekhouding
Artikel 25 - Financiering
1. De vereniging zal onder meer worden gefinancierd door subsidies, toelagen, giften, bijdragen, schenkingen,
legaten en andere voorzieningen in laatste wilsbeschikkingen en testamenten, gegeven zowel om de algemene
doelstelling van de vereniging te ondersteunen als ter ondersteuning van een specifiek project.
2. Daarnaast kan de vereniging fondsen verwerven op elke andere wijze die niet in strijd is met de wet.
Artikel 26 - Boekhouding en rekeningnazichters
1. Het boekjaar van de vereniging loopt van 1 januari tot 31 december van ieder jaar.
2. De boekhouding wordt gevoerd overeenkomstig het bepaalde in artikel 17 VZW-wet en de daarop
toepasselijke uitvoeringsbesluiten.
3. De Algemene Vergadering benoemt onder de vertegenwoordigers van de effectieve leden, drie
rekeningnazichters waarvan er steeds minimum twee belast worden met het nazicht van de rekeningen van de
vereniging vooraleer deze ter goedkeuring aan de Algemene Vergadering worden voorgelegd. Zij worden jaarlijks
benoemd en zijn herverkiesbaar.
4. De Raad van Bestuur bereidt de rekeningen en begrotingen voor en legt ze ter goedkeuring voor aan de
Algemene Vergadering. Na goedkeuring van de rekeningen en begroting spreekt de Algemene Vergadering zich,
bij afzonderlijke stemming, uit over de kwijting aan de bestuurders en de rekeningnazichters.
 Titel 6 : Ontbinding
Artikel 27 - Ontbinding
1. De Algemene Vergadering zal worden samengeroepen ter bespreking van voorstellen m.b.t. de ontbinding
voorgelegd door de Raad van Bestuur of door minimum 1/5 van alle effectieve leden. De samenroeping en de
agendering vinden plaats overeenkomstig artikel 15 van deze statuten.
2. De beraadslaging en stemming m.b.t. de ontbinding dienen te gebeuren overeenkomstig artikel 15 van deze
statuten (quorum overeenkomstig doelwijziging).
3. Vanaf de beslissing tot ontbinding vermeldt de vereniging steeds dat zij “VZW in vereffening” is
overeenkomstig artikel 23 VZW-wet.
Artikel 28 - Vereffening
1. De Algemene Vergadering, die rechtsgeldig tot de ontbinding van de vereniging besluit, benoemt ten minste
twee vereffenaars, bepaalt hun bevoegdheid en de wijze van vereffening.
2. Alle beslissingen betreffende de ontbinding, de vereffeningsvoorwaarden, de benoeming en de
ambtsbeëindiging van de vereffenaars, de afsluiting van de vereffening en de bestemming van het actief dienen
te worden neergelegd ter griffie en te worden bekendgemaakt in de Bijlagen bij het Belgisch Staatsblad.
3. Ingeval van ontbinding en vereffening beslist de Algemene Vergadering over de bestemming van het
vermogen van de Vereniging dat zal worden toegekend aan een andere vereniging met een gelijkaardig of
verwant doel, werkzaam in België.
Titel 7 : Varia
Artikel 29
Voor alle elementen die niet uitdrukkelijk geregeld zijn door deze statuten en wel geregeld zijn in de VZW-wet, is
de VZW-wet van toepassing.
Overgangsbepalingen
1. Afsluiting van het eerste boekjaar
Het eerste boekjaar loopt van de dag van oprichting tot 31 december 2019.
2. Datum van de eerste jaarvergadering
De eerste jaarvergadering zal worden gehouden tijdens het eerste trimester van het kalenderjaar 2020.
Eerste Buitengewone Algemene Vergadering
De partijen komen bijeen in een eerste buitengewone algemene vergadering en treffen eenparig de volgende
besluiten:
a) wordt tot de functie van bestuurder benoemd :
- Van Rompaye Jorn, wonende te 2540 Hove, Leeuwerikenlaan 11, geboren 18 mei 1973;
- Claes Alain, wonende te 2880 Bornem, Nachtegalenlaan 22, geboren 19 januari 1968;
- Van Den Eynde Jolien, wonende te 2610 Antwerpen, Smedenstraat 2 bus 2, geboren 28 november 1988;
- Van Den Branden Jan, wonende te 2070 Burcht, Zwijndrechtsestraat 103, geboren 25 januari 1965
b) De bestuurders worden overeenkomstig de statuten benoemd voor 3 jaar en hun mandaat zal eindigen na de
algemene vergadering gehouden in het eerste trimester 2022.
c) De opdracht van bestuurder is onbezoldigd.
d) De bestuurders zullen de bevoegdheden uitoefenen die hen in de statuten is toegekend op de wijze in de
statuten bepaald.
e) De Algemene Vergadering verklaart uitdrukkelijk de verbintenissen voorheen aangegaan door de feitelijke
vereniging Kamakura Edegem over te nemen, zodat de vereniging wordt geacht deze vanaf hun ontstaan te zijn
aangegaan.
Opgemaakt in tien exemplaren en met eenparigheid van stemmen aanvaard op de stichtingsvergadering,
gehouden te Edegem op 10 januari 2019.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

30
/0

1/
20

19
 - 

An
ne

xe
s 

du
 M

on
ite

ur
 b

el
ge

 


