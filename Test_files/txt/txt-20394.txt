





























Mod PDF 19.01

In de bijlagen bij het Belgisch Staatsblad bekend te maken kopie
na neerlegging van de akte ter griffie

 Luik B

Griffie

Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Ondernemingsnr :

Naam

(voluit) : Morna Consultancy

(verkort) :

Rechtsvorm : Commanditaire vennootschap

Volledig adres v.d. zetel :

8791

België

Onderwerp akte : Oprichting

Waregem (Beveren)

Kleine Heerweg 147

Uit een onderhandse akte opgemaakt op 23 mei 2019 blijkt dat een commanditaire vennootschap werd opgericht
met als benaming «Morna Consultancy».
Vorm - naam
De vennootschap is een maatschap met rechtspersoonlijkheid  onder de vorm van een commanditaire
vennootschap (CommV). Haar benaming luidt: “Morna Consultancy”.
In alle akten, facturen, brieven, aankondigingen, bekendmakingen, orders, websites en andere stukken, al dan
niet in elektronische vorm, uitgaande van de rechtspersoon, moet deze naam vermeld worden, en onmiddellijk
voorafgegaan of gevolgd worden door de woorden “commanditaire vennootschap“ of “CommV”, gevolgd door de
nauwkeurige aanwijzing van de zetel van de rechtspersoon, het ondernemingsnummer, het woord
“rechtspersonenregister” of de afkorting “RPR” gevolgd door de vermelding van de rechtbank van de zetel van de
rechtspersoon, in voorkomend geval, het e-mailadres en de website van de rechtspersoon, in voorkomend geval,
het feit dat de rechtspersoon in vereffening is.
Gecommanditeerde vennoot
De heer SIERENS Frédéric, geboren te Kortrijk op 4 juni 1973, wonende te 8791 Beveren-Leie (Waregem),
Kleine Heerweg 147, heeft de hoedanigheid van gecommanditeerde vennoot.
Maatschappelijke zetel
De zetel van de vennootschap is gevestigd in het Vlaams Gewest.
De zetel kan worden overgebracht naar iedere andere plaats, bij eenvoudig besluit van  het bestuursorgaan dat
bekendgemaakt wordt in de Bijlagen tot het Belgisch Staatsblad, voor zover deze zetelverplaatsing geen
wijziging veroorzaakt inzake het op de vennootschap toepasselijke taalregime.
De vennootschap kan bij eenvoudig besluit van het bestuursorgaan in België of in het buitenland administratieve
zetels en bedrijfszetels vestigen, alsmede kantoren en bijkantoren oprichten.
Voorwerp
De vennootschap heeft tot voorwerp zowel in het binnenland als in het buitenland, zowel in eigen naam en voor
eigen rekening als voor rekening van derden:
Specifieke activiteiten
- Het verlenen van bijstand, advies en leiding aan bedrijven, kleine en middelgrote ondernemingen, verenigingen
zonder winstoogmerk, groepspraktijken, zelfstandigen, privépersonen  en instellingen, voornamelijk doch niet
uitsluitend op het vlak van organisatie, administratie, management, marketing, productie en ontwikkeling,
processing en het besturen van vennootschappen, dit alles in de meest ruime betekenis.
- Management activiteiten in de meest ruime zin van het woord omvattende onder andere: het tussenkomen in
het dagelijks bestuur, het vertegenwoordigen van bedrijven op grond van het bezit van of controle over het
maatschappelijk kapitaal en andere; het verlenen van administratief, financieel, operationeel en
managementadvies; het bevorderen van de oprichting van vennootschappen door inbreng, participaties of
investering; het waarnemen van alle bestuursopdrachten en het uitoefenen van diverse opdrachten; de activiteit
van holdings: het verwerven van participaties in alle commerciële en niet-commerciële, industriële en financiële

 *19319184*
Neergelegd
27-05-2019

0727502275

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

5/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

ondernemingen, zo Belgische als buitenlandse; het verlenen van adviezen van financiële, technische,
commerciële en administratieve aard, in de ruimste zin, bijstand en diensten verlenen, rechtstreeks of
onrechtstreeks op het vlak van administratie en financiën, verkoop, productie en algemeen bestuur. De
vennootschap kan om het even welke management-, organisatie- of bestuursopdracht aanvaarden en in het
raam van de uitvoering ervan alle activiteiten stellen, welke hiervoor noodzakelijk zijn en daarvoor vergoedingen
ontvangen.
- Het verstrekken van strategisch en bedrijfsadvies, bijstand in de bedrijfsvoering op communicatief, commercieel,
administratief en organisatorisch gebied.
- Alle soorten activiteiten in verband met de aan-en verkoop, aankooppolitiek in de meest ruime zin van het
woord (o.a. advies, beheer, de vertegenwoordiging, …); het bezoeken van beurzen, evenementen, andere
bedrijven en instellingen in dat verband.
- Advies, bijstand en knowhow verlenen in alle domeinen waarin zij competent is, zoals marketing, promotie,
ontwikkeling, research, design, handel en productie, secretariaat, bedrijfs-en financieel beheer en al wat
daarmede rechtstreeks of onrechtstreeks verband houdt.
Algemene activiteiten
- Het ontwikkelen, kopen, verkopen, beheer, in waarde stellen, in licentie nemen of geven van brevetten,
octrooien, know-how en andere intellectuele rechten.
- Het uitvoeren van alle studies en onderzoek, het verrichten van marktonderzoek, promotie, prospectie,
marketing.
- Recrutering, opleiding, training, begeleiding van verkopers en medewerkers in commerciële binnendienst.
- Ontwikkeling en verkoop van software, internetapplicaties, implementatie en alle aanverwante activiteiten.
- Arbitrage en bemiddeling tussen bedrijfsleiders en werknemers.
- Het optreden als tussenpersoon in de handel door bemiddeling en vertegenwoordiging, evenals alle activiteiten
in verband met trading, met betrekking tot gelijk welke goederen en/of diensten, onder hun meest verscheiden
vormen.
- Consultancy, bijstand en begeleiding hetzij rechtstreeks, hetzij in onderaanneming, van personen en bedrijven
betreffende public relations, public affaires, externe en interne communicatie, persrelaties, marketing en
publiciteit, dit alles in de breedst mogelijke zin.
- De organisatie van ondermeer seminaries, opleidingen, studiedagen, conferenties, stages, ateliers, webinars,
uitwisselingen en ontmoetingen betreffende de onderwerpen vervat in het maatschappelijk voorwerp van de
vennootschap.
- De productie, het opstellen, de redactie, het drukken, de verdeling, het uitgeven, het verspreiden en promoten
van publicaties, documenten en informatiedragers betreffende de onderwerpen vervat in het maatschappelijk
voorwerp van de vennootschap.
- Het ter beschikking stellen aan derden van lokalen, materiaal en personeel.
- Het aanleggen, het oordeelkundig uitbouwen en beheren van onroerend vermogen: alle verrichtingen met
betrekking tot onroerende goederen en onroerende zakelijke rechten, zoals de aankoop; de verkoop; het ter
beschikking stellen; de bouw; verbouwingen; de binnenhuisinrichting en decoratie; de huur en verhuur; de ruil; de
verkavelingen en, in het algemeen het productief maken van onroerende goederen en onroerende zakelijke
rechten. De vennootschap kan tevens onroerende goederen en/of zakelijke rechten op onroerende goederen
verwerven om deze te verhuren of als vorm van bezoldiging ter beschikking te stellen aan de vennoten en/of
zaakvoerders.
- Projectontwikkeling voor de nieuwbouw van individuele woningen en renovatiewerkzaamheden; de
projectontwikkeling voor de bouw van o.a. appartementsgebouwen, kantoorgebouwen, commerciële centra,
industriële gebouwen, hotels, jachthaven, autowegen, …; schattingen; syndicus; bouwpromotie.
- Patrimoniumvennootschap.
- Het aanleggen, het oordeelkundig uitbouwen en beheren van een roerend vermogen: alle verrichtingen met
betrekking tot roerende goederen en rechten, van welke aard ook, zoals het verwerven door inschrijving of
aankoop, het beheren van aandelen, aandelenopties, obligaties, kasbons, afgeleide producten of andere
roerende waarden, van welke vorm ook, uitgegeven door Belgische of buitenlandse emittenten.
- De vennootschap kan door middel van inschrijving, inbreng, fusie, opslorping, samenwerking, financiële
tussenkomst of afspraak, deelnemen in alle andere Belgische of buitenlandse vennootschappen, instellingen of
ondernemingen zonder onderscheid, ongeacht of zij opgericht zijn of nog moeten opgericht worden, wier
maatschappelijk voorwerp gelijk is, verwant of analoog aan het hare of waarvan de deelname of samenwerking
kan bijdragen tot verwezenlijking van het voorwerp.
- De vennootschap kan ten gunste van vennootschappen en derden borgstellen of aval verlenen, optreden als
agent of vertegenwoordiger, voorschotten toestaan, kredieten verlenen, hypothecaire of andere
zekerheden/waarborgen verstrekken.
Voorgaande opsomming is aanwijzend en niet beperkend zodat de vennootschap alle handelingen kan stellen
die op welke wijze dan ook kunnen bijdragen tot de verwezenlijking van haar maatschappelijk voorwerp.
De vennootschap kan alle om het even welke verrichtingen uitvoeren nodig of nuttig voor de verwezenlijking van
haar maatschappelijk voorwerp. De vennootschap mag alle handels-, nijverheids-, financiële-, roerende en
onroerende verrichtingen doen die rechtstreeks of onrechtstreeks in verband staan met haar voorwerp of de
verwezenlijking ervan kunnen bevorderen of vergemakkelijken. De vennootschap mag haar voorwerp
verwezenlijken, zowel in het binnen- als in het buitenland, op alle wijzen die zij het best geschikt zal achten. De
vennootschap mag op welke wijze ook betrokken zijn in zaken, ondernemingen of vennootschappen die
hetzelfde, een soortgelijk, een gelijkaardig of samenhangend voorwerp hebben of haar grondstoffen kunnen
leveren, of de afzet van haar producten kunnen vergemakkelijken.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

5/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

Duur
De vennootschap bestaat voor onbepaalde duur.
Behoudens gerechtelijke ontbinding, kan de vennootschap slechts ontbonden worden door een besluit van de
algemene vergadering met inachtneming van de vereisten voor statutenwijziging.
Inbreng – vermogen
Partijen komen overeen om de hiernavolgende vermogensbestanddelen in te brengen :
De heer Frédéric SIERENS brengt in :  liquide middelen ten belope van negenhonderd negentig euro (€ 990,00)
in ruil waarvoor negenennegentig (99) aandelen worden toegekend;
De commanditaire vennoot brengt in :  liquide middelen ten belope van tien euro (€ 10,00) in ruil waarvoor één
(1) aandeel wordt toegekend;
De totale inbreng door de partijen 1 en 2 bedraagt dus duizend euro (€ 1.000,00).
Het vermogen van de vennootschap bedraagt bijgevolg duizend euro (€ 1.000,00) en is volledig geplaatst en
volstort. Het is vertegenwoordigd door honderd (100) aandelen.
Overdracht en overgang van aandelen
Overdracht en overgang van aandelen kunnen niet vrij plaatsvinden en zijn derhalve steeds onderworpen aan de
statutaire bepalingen hierna opgenomen.
§ 1. Algemeen
Indien de vennootschap slechts uit twee vennoten bestaat, zal de overdracht of overgang van aandelen slechts
toegestaan zijn mits uitdrukkelijke, bijzondere en geschreven toestemming van de andere vennoot.
Zo de vennootschap meer dan twee leden telt, gelden de volgende regels.
Een aandeel in de vennootschap van een gecommanditeerde vennoot mag, op straffe van nietigheid, niet worden
overgedragen onder de levenden, of overgaan wegens overlijden dan met goedvinden van alle
gecommanditeerde vennoten en met instemming van ten minste twee/derde meerderheid van de commanditaire
vennoten.
Een aandeel in de vennootschap van een commanditaire vennoot moet eerst aangeboden worden aan de
gecommanditeerde vennoten, die gedurende een termijn van dertig (30) dagen een voorkooprecht genieten.
Oefenen zij dit niet uit, dan kan een aandeel vrij overgedragen worden aan een andere commanditaire vennoot,
aan zijn echtgeno(o)t(e) of erfgenamen in rechte lijn. In andere gevallen is het eenparig goedvinden vereist van
de gecommanditeerde vennoten en gewone meerderheid van de commanditaire vennoten.
Bij weigering zijn de weigerende vennoten verplicht de aandelen zelf in te kopen, volgens de procedure en prijs
hierna bepaald. De overdracht of overgang geschiedt bij toepassing van artikel 1690 van het Burgerlijk Wetboek.
De weigering van toestemming blijft zonder verhaal.
De overdracht of overgang van aandelen toebehorend aan een gecommanditeerde vennoot, zullen het voorwerp
uitmaken van publicatie in de bijlagen bij het Belgisch Staatsblad. Deze overdracht zal geen gevolg hebben ten
aanzien van de verbintenissen die vóór de publicatie van de overdracht of overgang zijn aangegaan.
§ 2. Overgang wegens overlijden
Ingeval van overlijden van een vennoot, zal de vennootschap niet van rechtswege ontbonden zijn, doch
voortgezet worden door de overlevende vennoten, en in voorkomend geval, samen met de erfgenamen van de
overleden vennoot, die zich ten aanzien van de vennootschap zullen laten vertegenwoordigen.
De aandelen van een overleden vennoot gaan slechts over op zijn erfgenamen of rechtverkrijgenden indien deze
behoren tot de personen die de vereiste hoedanigheid bezitten om vennoot te kunnen worden, indien hij/zij door
het orgaan bevoegd over hun toetreding als vennoot te beslissen wordt/worden aanvaard, op de wijze als
hiervoor en hierna bepaald. De erfgenamen en legatarissen die in de onmogelijkheid verkeren om vennoot te
worden hebben recht op de waarde van de aandelen zoals deze wordt vastgesteld overeenkomstig het hierna
bepaalde.
In het geval de aandelen overgaan door overlijden zijn onderstaande bepalingen eveneens van toepassing met
dien verstande dat:
-  onder de “overdrager” dient te worden begrepen: de persoon aan wie aandelen van de overleden vennoot zijn
vererfd of gelegateerd;
-  onder de “betrokken aandelen” dient te worden begrepen: de aandelen van de overleden vennoot die aan de
overdrager zijn vererfd of gelegateerd;
-  de overdrager “de mededeling” dient te versturen binnen een termijn van één maand na het overlijden van de
vennoot.
- de algemene vergadering die beslist over de mededeling slechts geldig kan beslissen indien alle overlevende
vennoten aanwezig of vertegenwoordigd zijn;
-  het inkeerrecht zoals hierna voorzien geldt enkel voor de vennoten die zich niet verzetten tegen de overdracht
bij overlijden.
§ 3. Overdrachtsprocedure
De overdrager die alle of een deel van zijn aandelen wenst over te dragen richt hiertoe een aangetekend
schrijven aan het bestuursorgaan, waarin hij mededeelt: (i) welke aandelen hij wenst over te dragen (de
"betrokken aandelen"), (ii) de identiteit van de potentiële verkrijger (iii) de wijze van overdracht en (iv) tegen welke
prijs en welke voorwaarden de betrokken aandelen zullen worden overgedragen aan de potentiële verkrijger. Het
in dit lid bedoelde schrijven, wordt hierna de "mededeling" genoemd.
Indien de vennootschap slechts uit twee vennoten bestaat, zal het bestuursorgaan de mededeling, binnen de
vijftien (15) kalenderdagen na ontvangst ervan, overmaken aan de andere vennoot. Deze zal zijn beslissing
inzake de goedkeuring dan wel de weigering van de overdracht, vermeld in de mededeling, via een ter post
aangetekende brief aan de overdrager meedelen binnen de dertig (30) kalenderdagen na ontvangst van de
mededeling.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

5/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

Indien de vennootschap uit meer dan twee vennoten bestaat, dient het bestuursorgaan, overeenkomstig
onderhavige statuten, een algemene vergadering bijeen te roepen die dient te beraadslagen en te besluiten
omtrent de goedkeuring dan wel de weigering van de overdracht, vermeld in de mededeling. Deze algemene
vergadering dient bijeen te komen binnen een termijn van dertig (30) kalenderdagen na ontvangst van de
mededeling. Indien het evenwel de overdracht of overgang van een aandeel van een commanditaire vennoot
betreft waarvoor een voorkooprecht van toepassing is, dan kan deze algemene vergadering pas bijeenkomen na
het verstrijken van dertig (30) kalenderdagen na de mededeling en uiterlijk binnen een termijn van zestig (60)
kalenderdagen na ontvangst van de mededeling. De uitoefening van het voorkooprecht geschiedt door middel
van een aangetekend schrijven gericht aan het bestuursorgaan.
Deze algemene vergadering kan slechts geldig beslissen over de mededeling indien alle vennoten, andere dan
de overdrager, aanwezig of vertegenwoordigd zijn. De algemene vergadering dient deze beslissing per
aangetekend schrijven aan de overdrager en het bestuursorgaan mee te delen binnen een termijn van vijftien
(15) kalenderdagen na datum waarop de beslissing werd genomen. Indien de algemene vergadering geen
beslissing neemt binnen de gestelde termijn en/of haar beslissing niet meedeelt binnen de gestelde termijn, wordt
de overdracht geacht te zijn geweigerd door alle vennoten.
Ingeval van weigering van de overdracht, vermeld in de mededeling, door de algemene vergadering kunnen de
betrokken aandelen niet worden overgedragen aan de potentiële verkrijger. Bij weigering van toestemming
verplichten de vennoten, die zich tegen de overdracht verzetten, zich ertoe de aandelen aan te kopen tegen de
prijs vastgesteld overeenkomstig onderhavige statuten. De andere vennoten mogen, indien zij zulks verlangen,
aan deze koop deelnemen. De verdeling zal dan geschieden a rato van het aantal aandelen dat elke vennoot
bezit. De vennoten die zich niet verzetten kunnen evenwel een kleiner aantal aandelen dan gezegd pro rata
overnemen.
Ingeval van goedkeuring van de overdracht, vermeld in de mededeling, door het bestuursorgaan, dienen de
betrokken aandelen te worden overgedragen aan de potentiële verkrijger tegen de in de mededeling vermelde
voorwaarden binnen een termijn van dertig (30) kalenderdagen na datum waarop de beslissing van de algemene
vergadering werd genomen, bij gebreke waaraan de procedure van dit artikel opnieuw moet worden gevolgd.
§ 4. Overdrachtsprijs
De prijs waartegen de aandelen tussen vennoten worden overgedragen, wordt door hen in onderling overleg
bepaald. Komen zij niet tot overeenstemming, dan geldt de prijs zoals die door de jaarvergadering, zoals
voorzien in onderhavige statuten, werd bepaald. Deze prijs wordt vastgesteld op voorstel van het bestuursorgaan
waarbij wordt aangenomen dat er rekening is gehouden met zowel waardeverhogende als waardedrukkende
factoren. Indien de jaarvergadering voorafgaand aan de overdracht niet tot een effectieve prijsvaststelling is
overgegaan dan wordt de prijs vastgesteld door een deskundige, lid van het Instituut van de Accountants en de
Belastingconsulenten of van het Instituut van de Bedrijfsrevisoren. Deze deskundige wordt, behoudens indien
deze wordt aangesteld in gemeen overleg tussen de overdrager en de andere vennoten binnen een termijn van
vijftien (15) kalenderdagen na de beslissing van de algemene vergadering inzake de overdracht van de
aandelen, aangesteld door het bestuursorgaan binnen de dertig (30) kalenderdagen na de beslissing van de
algemene vergadering inzake de overdracht van aandelen. Indien het bestuursorgaan niet tot een beslissing kan
komen, wordt voornoemde deskundige, op eenvoudig verzoekschrift van de meest gerede partij, aangesteld door
de voorzitter van de ondernemingsrechtbank tot welker rechtsgebied de vennootschap behoort. De deskundige
zal de prijs bepalen binnen de dertig (30) kalenderdagen na zijn aanstelling. De kosten van de deskundige
verbonden aan de aanstelling van de deskundige zullen door de overdrager en alle andere vennoten worden
gedragen in verhouding tot hun aandelenbezit.
De overdrager heeft een inkeerrecht en is bijgevolg bevoegd af te zien van de overdracht mits dit geschiedt
binnen dertig (30) kalenderdagen nadat hem bekend is gemaakt tegen welke prijs hij de aandelen, waarop de
mededeling betrekking heeft, dient over te dragen aan zijn medevennoten. Dit inkeerrecht geldt mutatis mutandis
ook voor de vennoten die zich niet verzetten tegen de overdracht.
§ 5. Betaling prijs
De prijs van de aandelen, vastgesteld overeenkomstig onderhavige statuten, toekomende aan de overdrager,
aan de niet aanvaarde erfgenamen, legatarissen en rechthebbenden van de overleden vennoot is, behoudens
andersluidende overeenkomst, betaalbaar binnen één jaar met ingang van de dag van overdracht of van
overlijden van de vennoot.
De jaarlijkse interesten op bedoelde sommen zullen berekend worden tegen de wettelijke interestvoet.
Nochtans zullen de aldus door de overnemende of overblijvende vennoten overgenomen aandelen door hen niet
mogen overgedragen worden alvorens volledige betaling aan de overdrager, erfgenamen, legatarissen en
rechthebbenden van de overleden vennoot.
De overnemers zullen steeds het recht hebben om vooruit te betalen hetzij door verhoogde voorschotten, hetzij
door een volledige afbetaling van de prijs.
§ 6. Register van aandelen
Elke aandelenoverdracht zal slechts effect ressorteren na de inschrijving in het register van aandelen van de
verklaring van overdracht, gedateerd en getekend door de overdrager en de overnemer, of hun
vertegenwoordigers, of na het vervullen van de formaliteiten door de wet vereist voor de overdracht van
schuldvorderingen.
Algemene vergadering
De gewone algemene vergadering, ook jaarvergadering genoemd, wordt van rechtswege gehouden op de vierde
zaterdag van de maand maart om achttien uur. Indien deze dag een wettelijke feestdag is, heeft de vergadering
de volgende werkdag plaats.
Telkens het belang van de vennootschap het vereist kan een bijzondere of buitengewone algemene vergadering

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

5/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

bijeengeroepen worden. Algemene vergaderingen van vennoten worden bijeengeroepen door het
bestuursorgaan en moeten bijeengeroepen worden op verzoek van elke vennoot. In dit laatste geval zullen de
vennoten hun verzoek en de agendapunten aangeven. Het bestuursorgaan zal de algemene vergadering
bijeenroepen binnen de drie weken na de aanvraag.
De gewone, bijzondere en buitengewone algemene vergaderingen worden gehouden op de zetel van de
vennootschap of op een andere plaats, aangewezen in de oproeping.
Oproeping
De oproeping wordt tenminste vijftien (15) dagen vóór de algemene vergadering verstuurd per e-mail gericht aan
de vennoten en aan de zaakvoerder(s). Aan de personen voor wie de vennootschap niet over een e-mail adres
beschikt, wordt de oproeping verstuurd bij gewone post, op dezelfde dag als de verzending van de elektronische
oproepingen.
De oproeping vermeldt steeds de agenda. Samen met de oproeping wordt aan de vennoten en aan de
zaakvoerder(s) een afschrift toegezonden van de stukken, die hen overeenkomstig het Wetboek van
Vennootschappen en Verenigingen moeten ter beschikking worden gesteld.
De personen die tot een algemene vergadering dienen opgeroepen te worden en die aan een vergadering
deelnemen of er zich doen vertegenwoordigen worden als regelmatig opgeroepen beschouwd. Dezelfde
personen kunnen tevens, vóór of na een algemene vergadering, welke zij niet bijwoonden, verzaken zich te
beroepen op het ontbreken of de onregelmatigheid van de oproeping.
Toelating tot de vergadering
Om te worden toegelaten tot de algemene vergadering moet elke vennoot, indien zulks in de oproeping wordt
vereist, uiterlijk vijf (5) werkdagen vóór de datum bepaald voor de bijeenkomst, aan het bestuursorgaan zijn
voornemen om aan de vergadering deel te nemen ter kennis brengen. De kennisgeving geschiedt geldig per
brief, telefax of e-mail of enig ander middel vermeld in artikel 2281 van het Burgerlijk Wetboek. Zaterdagen,
zondagen en wettelijke feestdagen worden voor de toepassing van dit artikel niet als werkdagen beschouwd.
Vertegenwoordiging
Elke vennoot mag zich op een algemene vergadering doen vertegenwoordigen door een volmachtdrager, al dan
niet vennoot.
De volmacht moet bij brief, telefax of elk ander middel vermeld in artikel 2281 van het Burgerlijk Wetboek dat zijn
handtekening draagt (met inbegrip van de digitale handtekening), gegeven worden en moet worden neergelegd
op het bureau van de vergadering. Het bestuursorgaan kan de tekst van deze volmachten vastleggen en eisen
dat deze uiterlijk vijf (5) werkdagen vóór de datum van de vergadering worden neergelegd op de zetel van de
vennootschap.
Stemrecht
Elk aandeel geeft recht op één stem.
Alle stemmingen ter vergadering geschieden door handopsteken of bij naamafroeping, tenzij de voorzitter een
schriftelijke stemming gewenst acht of de algemene vergadering er met eenvoudige meerderheid van de
uitgebrachte stemmen dit vóór de stemming verlangt. Schriftelijke stemming geschiedt bij ongetekende, gesloten
briefjes.
Iedere vennoot kan eveneens per brief stemmen door middel van een formulier, opgesteld door het
bestuursorgaan, dat volgende vermeldingen inhoudt: (i) identificatie van de vennoot, (ii) het aantal stemmen
waartoe hij gerechtigd is en (iii) voor elke beslissing die overeenkomstig de agenda door de algemene
vergadering moet worden genomen de melding “ja”, “neen” of “onthouding”. De vennoot die per brief stemt is
verplicht om desgevallend de formaliteiten om te worden toegelaten tot de algemene vergadering
overeenkomstig onderhavige statuten, na te leven. Deze schriftelijke stem dient te worden bezorgd aan de
vennootschap ten laatste tien (10) dagen vóór de dag van de algemene vergadering.
Is een aandeel met vruchtgebruik bezwaard, dan wordt de uitoefening van het aan dit aandeel verbonden
stemrecht uitgeoefend door de vruchtgebruiker. Het stemrecht verbonden aan aandelen die in pand zijn gegeven,
wordt door de eigenaar -pandgever uitgeoefend.
Bestuur - vertegenwoordiging
De vennootschap wordt bestuurd door één of meer zaakvoerders, al dan niet vennoten van de vennootschap,
benoemd door de algemene vergadering.
Machten - Bevoegdheden
Iedere zaakvoerder heeft de meest uitgebreide macht om alle daden van beschikking en van bestuur te stellen
die nodig of dienstig zijn tot verwezenlijking van het voorwerp  van de vennootschap, met uitzondering van die
handelingen waarvoor volgens de statuten en het Wetboek van Vennootschappen en Verenigingen alleen de
algemene vergadering bevoegd is.
Zijn er twee zaakvoerders, dan nemen zij besluiten in gemeen overleg. Zij dienen beiden akkoord te gaan om
geldig te besluiten.
Zijn er drie of meer zaakvoerders, dan vormen zij een college van zaakvoerders dat beraadslaagt en besluiten
neemt volgens de algemene regels van beraadslagende organen, voor zover de statuten geen bijzondere regels
opleggen.
De zaakvoerders kunnen de bestuurstaken onder elkaar verdelen.
Het bestuursorgaan mag welbepaalde bevoegdheden in een bijzondere volmacht overdragen aan elke persoon
die zij bekwaam zou achten.
Vertegenwoordigingsbevoegdheid - Akten en rechtsvorderingen
De vennootschap wordt, ten overstaan van derden, in en buiten rechte, in alle rechtshandelingen en akten, met
inbegrip van die akten die de tussenkomst vereisen van een openbaar ambtenaar, geldig vertegenwoordigd door
één zaakvoerder. Wanneer voor de vennootschap wordt gehandeld, moet een zaakvoerder steeds zijn

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

5/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

handtekening laten voorafgaan of laten volgen door de vermelding van de hoedanigheid krachtens dewelke wordt
opgetreden, tenzij dit duidelijk blijkt uit het stuk dat wordt ondertekend.
De vennootschap is gebonden door de rechtshandelingen welke door een zaakvoerder worden verricht, zelfs
indien deze handelingen buiten het vennootschapsvoorwerp vallen, tenzij zij aantoont dat de derde wist dat de
handeling de grenzen van dit voorwerp overschreed of hiervan, gezien de omstandigheden, niet onkundig kon
zijn. Bekendmaking van de statuten alleen is echter geen voldoende bewijs.
Bij schriftelijke volmacht kunnen welbepaalde taken worden toevertrouwd aan elke persoon die het
bestuursorgaan daartoe geschikt acht. De volmacht moet bij brief, telefax of elk ander middel vermeld in artikel
2281 van het Burgerlijk Wetboek dat zijn handtekening draagt (met inbegrip van de digitale handtekening)
gegeven worden. Alleen bijzondere en beperkte volmachten voor bepaalde of een reeks bepaalde
rechtshandelingen zijn geoorloofd. De gevolmachtigden verbinden de vennootschap binnen de perken van de
hun verleende volmacht, onverminderd de verantwoordelijkheid van het bestuursorgaan in geval van overdreven
volmacht.
De vennootschap wordt in het buitenland vertegenwoordigd door iedere persoon daartoe uitdrukkelijk aangesteld
door het bestuursorgaan.
Boekjaar
Het boekjaar begint telkens op één oktober en eindigt op dertig september van het daaropvolgend jaar.
Winstverdeling - dividenden
Het batig saldo van de resultatenrekening vormt de te bestemmen winst van het boekjaar. Op voorstel van het
bestuursorgaan beslist de algemene vergadering, rekening houdend met de statutaire bepalingen, over de
bestemming van de nettowinst.
De betaling van de dividenden gebeurt jaarlijks op de tijdstippen en op de plaatsen die door het bestuursorgaan
worden aangeduid. Dividenden die niet geïnd zijn, verjaren door verloop van vijf (5) jaar, tenzij het Wetboek van
Vennootschappen en Verenigingen er anders over beschikt.
Ontbinding-vereffening
De vennootschap kan op elk moment worden ontbonden door beslissing van de algemene vergadering
beslissende in de vormen vereist voor de statutenwijziging.
De vennootschap blijft na ontbinding, ongeacht of deze door een uitspraak van de rechter dan wel besluit van de
algemene vergadering plaatsgrijpt, van rechtswege als rechtspersoon voortbestaan voor haar vereffening tot de
sluiting ervan.
Benoeming van vereffenaar(s).
Bij ontbinding van de vennootschap, om welke reden en op welk ogenblik het ook zij, is/zijn de zaakvoerder(s) in
functie aangewezen als vereffenaar(s) krachtens deze statuten indien geen andere vereffenaar zou zijn
benoemd, zonder afbreuk te doen aan het recht van de algemene vergadering om één of meerdere vereffenaars
aan te duiden, hun bevoegdheden te omlijnen en hun vergoeding te bepalen. Een ontbinding en vereffening in
één akte is slechts mogelijk mits naleving van de door het Wetboek van Vennootschappen en Verenigingen
gestelde voorwaarden.
Bevoegdheden van vereffenaars
De vereffenaars zijn bevoegd tot alle verrichtingen vermeld in het Wetboek van Vennootschappen en
Verenigingen, tenzij de algemene vergadering, bij gewone meerderheid van stemmen, of de rechtbank anders
besluit.
Verdeling van het netto-actief
Na aanzuivering van alle schulden, lasten en kosten van de vereffening of consignatie van de nodige sommen
om die te voldoen en, indien er aandelen zijn die niet zijn volgestort, na herstelling van het evenwicht tussen de
aandelen, hetzij door bijkomende volstorting te eisen lastens de niet voldoende volgestorte aandelen, hetzij door
voorafgaandelijke terugbetalingen te doen in voordeel van die aandelen die in een grotere verhouding zijn
volgestort, wordt het netto actief verdeeld onder alle aandeelhouders naar verhouding van het aantal aandelen
dat zij bezitten en worden de goederen die nog in natura voorhanden zijn op dezelfde wijze verdeeld.
Slotbepalingen
Zetel
De oprichters verklaren de zetel van de vennootschap voor het eerst te vestigen op het adres te 8791 Beveren-
Leie (Waregem), Kleine Heerweg 147.
Begin en afsluiting van het eerste boekjaar
Het eerste maatschappelijke jaar begint vanaf de neerlegging en zal eindigen op 30 september 2020, met dien
verstande dat de vennootschap alle verrichtingen en verbintenissen bekrachtigt en overneemt die in naam en
voor rekening van de vennootschap in oprichting door de oprichters werden aangegaan, en in het bijzonder sinds
15 april 2019, dit alles onder de opschortende voorwaarde van de neerlegging van een uittreksel uit de
oprichtingsakte ter griffie van de bevoegde ondernemingsrechtbank.
Eerste jaarvergadering
De eerste jaarvergadering zal worden gehouden in het jaar 2021.
Benoeming zaakvoerder
Na de vennootschap aldus te hebben opgericht, zijn de vennoten, aanwezig als gezegd, in algemene
vergadering bijeengekomen en hebben met éénparigheid van stemmen besloten volgende persoon als
zaakvoerder voor onbepaalde duur te benoemen:
De heer Frédéric SIERENS voornoemd, wonende te 8791 Beveren-Leie (Waregem), Kleine Heerweg 147
dewelke verklaard heeft deze functie te aanvaarden en niet-gebonden te zijn door enige verbodsbepaling.
Zijn mandaat zal bezoldigd worden uitgeoefend, behoudens andersluidende beslissing van de algemene
vergadering.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

5/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

Commissaris
Daar de vennootschap er niet toe verplicht is ingevolge de wettelijke criteria, beslissen de oprichters op dit
moment geen commissaris te benoemen.
Overname van de verbintenissen namens de vennootschap in oprichting
Alle verbintenissen en alle verplichtingen die eruit voortvloeien, en alle activiteiten ondernomen sinds 15 april
2019 door de comparanten in naam en voor rekening van de vennootschap in oprichting worden overgenomen
door de bij deze akte opgerichte vennootschap bij beslissing van het bestuursorgaan die uitwerking zal hebben
vanaf de verwerving van de rechtspersoonlijkheid door de vennootschap.
Volmacht administratieve formaliteiten
Bijzondere volmacht voor het vervullen van de noodzakelijke administratieve formaliteiten (o.a.
ondernemingsloket, rechtspersonenregister, BTW-nummer), zowel voor de inschrijving als voor elke latere
wijziging daarvan, wordt verleend aan BVBA BK Plus, met maatschappelijke  zetel te 8770 Ingelmunster,
Kortrijkstraat 26,  met  ondernemingsnummer: 0673.838.808, met mogelijkheid van indeplaatsstelling.
 
Voor ontledend uittreksel
BK plus bvba
lasthebber
 
Tegelijkertijd hiermee neergelegd: origineel exemplaar van de oprichtingsakte
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

5/
20

19
 - 

An
ne

xe
s 

du
 M

on
ite

ur
 b

el
ge

 


