





























MOD 2.2

In de bijlagen bij het Belgisch Staatsblad bekend te maken kopie
na neerlegging ter griffie van de akte

 Luik B

Griffie

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

Voor-

behouden

aan het

Belgisch

Staatsblad

Ondernemingsnr :

Benaming

(voluit) : Ghent Gargoyles

(afgekort) :

Rechtsvorm : Vereniging zonder winstoogmerk

Zetel : Schommelstraat 48

9000

België

Onderwerp akte : Oprichting

Gent

Statuten Ghent Gargoyles vzw
 
 
 
De volgende personen:
 
1) Daems Joke, Schommelstraat 48, 9000 Gent
2) Huycke Ellen, Stationsstraat 65, 9230 Wetteren
3) Geerolf Charlotte, Kortrijksestraat 126/301, 8020 Oostkamp
 
zijn overeengekomen onder elkaar en met allen die later zullen toetreden, een vereniging zonder winstoogmerk
op te richten overeenkomstig de Wet van 27 juni 1921, zoals gewijzigd door de Wet van 2 mei 2002 en de Wet
van 16 januari 2003, onder de hierna volgende voorwaarden.
 
STATUTEN
 
Titel I   NAAM - ZETEL - DOEL – DUUR
 
Artikel 1
 
§ 1 De vereniging wordt genoemd ‘Ghent Gargoyles vzw', afgekort ‘GG vzw'.
 
§ 2 Deze naam moet voorkomen in alle akten, facturen, aankondigingen, bekendmakingen, brieven, orders en
andere stukken uitgaande van de vereniging, onmiddellijk voorafgegaan of gevolgd door de woorden "vereniging
zonder winstoogmerk" of door de afkorting ‘vzw’, met nauwkeurige aanwijzing van de zetel.
 
 
Artikel 2
 
De vereniging heeft haar maatschappelijke zetel te Schommelstraat 48, 9000 Gent, gelegen in het gerechtelijk
arrondissement Oost-Vlaanderen.
 
Artikel 3
 
§ 1 De vereniging heeft tot doel het beoefenen en bevorderen van zwerkbal/quidditch op recreatief en competitief
vlak, zowel nationaal en internationaal. Als bijkomend doel wil de vereniging de waarden van de International

 *19304527*
Neergelegd
25-01-2019

0719441278

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

Quidditch Association en de sport uitdragen:  inclusiviteit, integriteit, tolerantie, zelfvertrouwen en persoonlijke
groei.
 
§ 2 Tot de concrete activiteiten waarmee het doel van de vereniging verwezenlijkt wordt, behoren onder meer het
opzetten en bijwonen van sportactiviteiten (trainingen, wedstrijden, toernooien), het organiseren of bijwonen van
bijscholingen die de werking van de vereniging ondersteunen, promotionele campagnes opzetten om de
bekendheid van de sport te vergroten, het aankopen van materialen nodig voor het beoefenen en promoten van
de sport of het bevorderen van de werking van de vereniging, het huren van terreinen of clublokalen nodig voor
het beoefenen of promoten van de sport of het bevorderen van de werking van de vereniging, het organiseren
van activiteiten ter bevordering van het clubgevoel.
 
§ 3 De vereniging mag alle rechtshandelingen stellen die nodig of nuttig zijn voor het verwezenlijken van het
maatschappelijk doel, en mag daartoe alle nodige roerende of onroerende goederen in huur of gebruik nemen,
verwerven, bezitten en vervreemden.
 
§ 4 De vereniging mag ook op bijkomstige wijze zeker economische activiteiten uitoefenen, op voorwaarde dat de
opbrengsten daarvan uitsluitend besteed worden aan het hoofddoel.
 
Artikel 4
 
De vereniging is opgericht voor onbepaalde duur. Zij kan te allen tijde ontbonden worden.
 
Titel II  LEDEN
 
Artikel 5
 
De werkende leden worden hierna ‘leden’ genoemd. Enkel zij hebben stemrecht op de algemene vergadering.
 
De vereniging kan ook toegetreden leden aanwerven. De toegetreden leden zijn de leden die de doelstelling van
de vereniging ondersteunen, actief aan sport doen binnen de vereniging en jaarlijks het vereiste lidgeld betalen.
Zij kunnen nooit stemrecht hebben in de algemene vergadering.
 
Artikel 6
.
Het aantal leden is onbeperkt, maar moet ten minste 3 bedragen. De leden van de vereniging zijn de
ondergetekende stichters en de leden aanvaard krachtens artikel 7.
 
Artikel 7      
 
§ 1 Om lid te worden van de vereniging moet men:
 
Akkoord gaan met de statuten van de vereniging
Aanvaard worden door de raad van bestuur, bij volstrekte meerderheid van stemmen. De raad van bestuur
beslist autonoom over elk verzoek tot opneming.
 
Een kandidaat-lid dient schriftelijk (via e-mail of brief naar de maatschappelijke zetel) of mondeling zijn
kandidatuur in bij de raad van bestuur.
 
§ 2 De leden betalen geen jaarlijkse bijdrage.
 
Artikel 8
 
§ 1 Het lidmaatschap is van onbepaalde duur en eindigt door vrijwillig ontslag, uitsluiting of overlijden.
 
§ 2 Vrijwillig ontslag geschiedt door een gewone ontslagbrief, geadresseerd aan de raad van bestuur.
 
§ 3 Uitsluiting kan alleen uitgesproken worden door de algemene vergadering met een tweederdemeerderheid
van de aanwezige of vertegenwoordigde stemmen.
 
§ 4 Een lid dat ontslag neemt of dat wordt uitgesloten, alsook de erfgenamen van een overleden lid, kunnen
betaalde bijdragen niet terugvorderen en hebben geen aanspraak op het bezit van de vereniging.
 
Artikel 9
 
Toegetreden leden bezitten geen stemrecht. De rechten en plichten van de toegetreden leden worden bepaald
door het huishoudelijk reglement, evenals de procedurele voorwaarden om toe te treden als toegetreden lid.
 
Titel III ALGEMENE VERGADERING

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
Artikel 10
 
De algemene vergadering bestaat uit alle leden van de vereniging. De toegetreden leden maken geen deel uit
van de algemene vergadering.
 
Artikel 11
 
De algemene vergadering is uitsluitend bevoegd voor:
De wijziging van de statuten
De benoeming en afzetting van de bestuurders
De benoeming en afzetting van de commissarissen en het bepalen van een bezoldiging indien deze wordt
toegekend
De kwijting aan de bestuurders en commissarissen
De goedkeuring van de begroting en de rekening
De ontbinding van de vereniging
De uitsluiting van een lid
De omzetting van de vereniging in een vennootschap met een sociaal oogmerk
Alle gevallen waarin de statuten dat vereisen
Alle gevallen vastgelegd in het huishoudelijk reglement
 
Artikel 12
 
§ 1 Er zal jaarlijks een algemene vergadering gehouden worden op dag en uur te bepalen door de raad van
bestuur. Alle leden moeten ertoe uitgenodigd worden.
 
§ 2 Buitengewone algemene vergaderingen kunnen bijeengeroepen worden op initiatief van de raad van bestuur
of op verzoek van ten minste één vijfde van de leden van de vereniging. In dat geval moet de bijeenroeping
plaatsvinden binnen de 21 dagen na het verzoek en moet de bijeenkomst uiterlijk de 40e dag na het verzoek
plaatsvinden.
 
§ 3 De bijeenroeping geschiedt tenminste 8 dagen voor de vergadering bij gewone brief of per email, zowel voor
de gewone als voor de buitengewone vergadering. De oproeping vermeldt dag, uur en plaats van de vergadering,
alsook de agenda. De raad van bestuur moet elk onderwerp op de agenda plaatsen dat minstens 1 dag voor de
vergadering schriftelijk aangebracht wordt door minstens één twintigste van de leden.
 
Artikel 13
 
De algemene vergadering wordt voorgezeten door de voorzitter van de raad van bestuur. Indien hij afwezig is,
wordt hij voorgezeten door de vice-voorzitter of secretaris.
 
Artikel 14
 
Ieder lid van de vereniging mag zich laten vertegenwoordigen op de algemene vergadering door een
volmachtdrager, voorzien van een geschreven machtiging, voor zover de gevolmachtigde zelf lid is van de
vereniging. Ieder gevolmachtigde kan slechts één lid van de vereniging vertegenwoordigen.
 
Artikel 15
 
§ 1 De algemene vergadering kan enkel geldige besluiten nemen omtrent aangelegenheden die uitdrukkelijk op
de agenda staan.
 
§ 2 In gewone gevallen kan de algemene vergadering geldig besluiten nemen met een eenvoudige meerderheid
van de stemmen van de aanwezige of vertegenwoordigde leden. Besluiten in verband met een statutenwijziging,
uitsluiting van leden of vrijwillige ontbinding, kunnen slechts genomen worden mits de voorwaarden, bepaald in
de Wet van 27 juni 1921 zoals gewijzigd door de Wet van 2 mei 2002 en haar latere wijzigingen, in acht genomen
worden. Bij gelijkheid van stemmen, is de stem van de voorzitter van de vergadering beslissend. Onthoudingen
en ongeldige stemmen worden meegerekend in de beoordeling. In de gevallen waarvoor de wet een bijzondere
meerderheid voorziet moeten de onthoudingen en ongeldige stemmen als tegenstemmen beschouwd worden.
 
§ 3 De notulen van de algemene vergadering worden opgenomen in een register en ondertekend door de
voorzitter en de secretaris of penningmeester. Het verslag wordt aan alle leden bezorgd, uiterlijk tegen de
bijeenroeping van de volgende algemene vergadering.
 
Titel IV  RAAD VAN BESTUUR
 
Artikel 16
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

§ 1 De vereniging wordt bestuurd door een raad van bestuur, samengesteld uit minstens drie leden. Indien de
algemene vergadering slechts uit drie leden bestaat, zetelen slechts twee personen in de raad van bestuur.
 
§ 2 Om tot bestuurder verkozen te worden moet men lid zijn van de vereniging, of een gemandateerde
vertegenwoordiger van het lid, indien deze een rechtspersoon is.
 
§ 3 De bestuurders oefenen hun mandaat kosteloos uit.
 
Artikel 17
 
De bestuurders worden verkozen voor een termijn van onbepaalde duur. Indien een bestuurslid ontslag wenst te
nemen, doet hij dat door middel van een brief of mail te richten aan de raad van bestuur.
 
Artikel 18
 
De raad van bestuur kiest in zijn schoot een voorzitter, een secretaris, een penningmeester.
 
Artikel 19
 
§ 1 De raad van bestuur bestuurt, vertegenwoordigt en verbindt geldig de vereniging, zonder bijkomende
machtiging van de algemene vergadering, in alle gerechtelijke en buitengerechtelijke handelingen. Hij treedt op,
als eiser of verweerder, in alle rechtsgedingen en beslist over het al dan niet aanwenden van rechtsmiddelen.
Hij is bevoegd voor alle handelingen, zonder uitzondering, van bestuur en van beschikking, met inbegrip van het
vervreemden, zelfs om niet, van roerende of onroerende goederen en van het hypothekeren, van het lenen en
uitlenen, voor om het even welke termijn, van alle handels- en bankverrichtingen, van het opheffen van
hypotheken.
 
§ 2 Alle bevoegdheden die niet door de wet of door de statuten zijn toegewezen aan de algemene vergadering,
worden uitgeoefend door de raad van bestuur.
 
Artikel 20
 
§ 1 De raad van bestuur kan zijn bevoegdheid gedeeltelijk overdragen aan één of meer bestuurders, in het
bijzonder wat betreft het dagelijks bestuur van de vereniging en het gebruik van de maatschappelijke
handtekening aan dit bestuur verbonden. Deze delegatie is op ieder ogenblik herroepbaar. Indien een dagelijks
bestuur aangeduid wordt, dan kunnen zij ontslag nemen door middel van een brief of mail te richten aan de raad
van bestuur.
 
§ 2 Om tegenover derden de vereniging te vertegenwoordigen en te verbinden, is nodig en volstaan de
gezamenlijke handtekening van twee bestuurders. Voor administratieve en financiële verrichtingen is de
voorzitter, secretaris of penningmeester alleen bevoegd.
 
Artikel 21
 
De raad van bestuur vaardigt alle huishoudelijke reglementen uit die hij nodig acht.
 
Artikel 22
 
§ 1 De raad van bestuur vergadert minstens 1 maal per jaar.
 
§ 2 De raad van bestuur wordt bijeengeroepen door de voorzitter of door twee bestuurders. De oproeping
gebeurt schriftelijk, tenminste acht dagen op voorhand en vermeldt dag, uur, plaats en agenda.
 
§ 3 De raad van bestuur kan slechts geldig vergaderen wanneer de helft van de bestuurders aanwezig is. Iedere
bestuurder beschikt over één stem. Een bestuurder mag zich door een andere bestuurder laten
vertegenwoordigen. Een bestuurder mag echter niet over meer dan één volmacht beschikken. De besluiten van
de raad van bestuur moeten goedgekeurd worden door tenminste de helft van de aanwezige of
vertegenwoordigde bestuurders.
 
§ 4 Van elke vergadering van de raad van bestuur wordt een verslag opgemaakt dat ondertekend wordt door de
voorzitter en de secretaris of penningmeester en aan de bestuurders bezorgd wordt, uiterlijk tegen het
bijeenroepen van de volgende vergadering.
 
Titel V  DIVERSE BEPALINGEN
 
Artikel 23
 
§ 1 Het boekjaar loopt van 1 augustus tot 31 juli. Het eerste boekjaar loopt vanaf de oprichting tot 31/07/2019.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

19
 - 

An
ne

xe
s 

du
 M

on
ite

ur
 b

el
ge

 



Voor-
behouden
aan het
Belgisch

Staatsblad

Luik B - vervolg

Op de laatste blz. van Luik B vermelden: Recto : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Verso : Naam en handtekening

MOD 2.2

 
§ 2 Elk jaar moet de raad van bestuur aan de gewone algemene vergadering rekenschap geven over zijn beleid
tijdens het afgelopen dienstjaar. De raad stelt de rekening vast van het vorig jaar en maakt de begroting op voor
het volgend jaar. Beide worden elk jaar, en ten laatste zes maanden na de afsluiting van het boekjaar,
onderworpen aan de goedkeuring van de algemene vergadering.
 
Artikel 24
 
§ 1 Tot de ontbinding van de vereniging zal beslist worden door de algemene vergadering op de wijze vastgelegd
door de wet.
 
§ 2 In geval van ontbinding van de vereniging wordt het overblijvend actief, na het vereffenen van de schulden en
het aanzuiveren van de lasten, overgedragen aan een gelijkaardig doel, aan te duiden door de algemene
vergadering.
 
Artikel 25
 
Voor alles wat door deze statuten niet uitdrukkelijk is geregeld, is de Wet van 27 juni 1921 van toepassing.
 
 
 
 
Akte benoeming bestuurders
 
De Algemene vergadering benoemt volgende personen tot bestuurder:
 
Daems Joke
Huycke Ellen
Geerolf Charlotte
 
De Raad van Bestuur verdeelt de functies onderling als volgt:
 
Daems Joke: voorzitter
Huycke Ellen: vice-voorzitter en penningmeester
Geerolf Charlotte: secretaris
 
 
 
 
Opgemaakt te Gent op 18/12/2018
 
 
 
 
                                                                        
Handtekeningen van de stichtende leden
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

29
/0

1/
20

19
 - 

An
ne

xe
s 

du
 M

on
ite

ur
 b

el
ge

 


