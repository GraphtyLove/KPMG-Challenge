





























In de bijlagen bij het Belgisch Staatsblad bekend te maken kopieLuik B
na neerlegging ter griffie van de akte

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

Griffie

aan het
Belgisch

behouden
Voor-

Staatsblad

Mod PDF 11.1

Ondernemingsnummer :
Benaming : (voluit) : Brantano Fulfillment Services

(verkort) :

Rechtsvorm : Besloten vennootschap met beperkte aansprakelijkheid
Zetel :
(volledig adres)

Bautersemstraat 68 bus A
2800 Mechelen

Onderwerp akte : OPRICHTING ( NIEUWE RECHTSPERSOON, OPENING
BIJKANTOOR)

Luidens een akte verleden voor Meester Gérard INDEKEU, Geassocieerd Notaris met standplaats te
Brussel (1050 Brussel), Louizalaan, 126, behorend tot de Besloten Vennootschap met Beperkte
Aansprakelijkheid “Gérard INDEKEU – Dimitri CLEENEWERCK de CRAYENCOUR”, KBO n°
0890.388.338, op één maart tweeduizend negentien, werd er een Besloten Vennootschap met
Beperkte Aansprakelijkheid opgericht genaamd "Brantano Fulfillment Services", waarvan de zetel
gevestigd zal zijn te Bautersemstraat 68A, 2800 Mechelen, en met een kapitaal van achttienduizend
vijfhonderd vijftig euro (EUR 18.550,00), vertegenwoordigd door achttienduizend vijfhonderd vijftig
(18.550) aandelen, zonder vermelding van nominale waarde.
 
Deelgenoten
De besloten vennootschap met beperkte aansprakelijkheid naar Belgisch recht "BrantNew", met
maatschappelijke zetel te 2800 Mechelen, Bautersemstraat 68A, ingeschreven in de Kruispuntbank
van Ondernemingen onder het nummer 0645.846.982 (RPR Antwerpen, afdeling Mechelen); en
De besloten vennootschap met beperkte aansprakelijkheid naar Belgisch recht "FNG SH", met
maatschappelijke zetel te 2800 Mechelen, Bautersemstraat 68A, ingeschreven in de Kruispuntbank
van Ondernemingen onder het nummer 0689.943.182 (RPR Antwerpen, afdeling Mechelen).
 
Vorm - benaming
De vennootschap heeft de vorm van een besloten vennootschap met beperkte aansprakelijkheid en
draagt de naam “Brantano Fulfillment Services”.
Deze naam moet steeds door de woorden "besloten vennootschap met beperkte aansprakelijkheid"
of de afkorting "BVBA" of in het Frans door de woorden "société privée à responsabilité limitée" of de
afkorting "SPRL" worden voorafgegaan of gevolgd.
 
Maatschappelijke zetel
De maatschappelijke zetel is gevestigd te 2800 Mechelen, Bautersemstraat 68A.
 
Maatschappelijk doel
De vennootschap heeft tot doel, zowel voor haar eigen rekening als voor rekening van derden, zowel
in België als in het buitenland, alleen of in samenwerking met derden :
1) de opslag, bewaking en beheer van goederen, alle goederenbehandeling zoals overslag,
conditionering, inpak, sortering, al of niet in uitbreiding van transport, fabricatie, onderhoud en
herstelling ervan, commercialisatie van dit alles;
2) het uitvoeren en leveren van allerlei administratieve en logistieke diensten, transport en
distributieactiviteiten van allerlei aard;
3) alles wat rechtstreeks of onrechtstreeks betrekking heeft op het oordeelkundig beheer van roerend
en onroerend patrimonium, zoals onder meer onroerende goederen verwerven, laten bouwen, laten
opschikken, laten uitrusten of ombouwen;
4) het waarnemen van functies of mandaten van bestuurder, zaakvoerder, directeur, commissaris of
vereffenaar in andere vennootschappen, verenigingen of instellingen;

 *19309949*
Neergelegd
05-03-2019

0721878552

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

5) het verstrekken van leningen, voorschotten, kredieten en zekerheden aan of voor derden, zowel
vennoten, bestuurders als loutere derden en het intekenen op alle financiële instrumenten;
6) het nemen van belangen, hetzij door aankoop, inbreng of elke andere wijze, in alle
vennootschappen, ondernemingen, samenwerkingsverbanden, beroepsverenigingen of
groeperingen, bestaande of op te richten, zowel in België als in het buitenland, ongeacht het doel. Zij
mag voor eigen rekening optreden als beleggingsvennootschap of holding;
7) het verlenen van diensten en adviezen aan personen en bedrijven op het vlak van organisatie en
in commerciële aangelegenheden, met betrekking tot management, marketing, bedrijfsbeheer of
investeringspolitiek.
Deze opsomming is niet beperkend en dient in de meest uitgebreide zin te worden geïnterpreteerd.
De vennootschap mag, in België en in het buitenland, alle industriële, handels-, financiële, roerende
en onroerende verrichtingen verwezenlijken die rechtstreeks of onrechtstreeks haar onderneming
kunnen uitbreiden of bevorderen. Zij mag alle roerende en onroerende goederen verwerven, zelfs als
deze rechtstreeks noch onrechtstreeks verband houden met het doel van de vennootschap. Zij mag
zich borg stellen of zakelijke of persoonlijke zekerheden verlenen ten voordele van
vennootschappen, rechtspersonen of particulieren, en dit in de meest ruime zin.
Zij kan, op welke wijze ook, belangen nemen in alle verenigingen, zaken, ondernemingen of
vennootschappen die eenzelfde, gelijkaardig of verwant doel nastreven of die haar onderneming
kunnen bevorderen of de afzet van haar producten of diensten kunnen vergemakkelijken, en ze kan
ermee samenwerken of fuseren.
 
Maatschappelijk kapitaal
Het geplaatst kapitaal bedraagt achttienduizend vijfhonderd vijftig euro (EUR 18.550,00).
Het is verdeeld in achttienduizend vijfhonderd vijftig (18.550) aandelen zonder vermelding van de
nominale waarde.
Het maatschappelijk kapitaal is volledig intekend en gedeeltelijk volstort als volgt :
- de besloten vennootschap met beperkte aansprakelijkheid “BrantNew”, voornoemd, ten belope van
achttienduizend vijfhonderd negenenveertig (18.549) aandelen ter vergoeding van een inbreng in
geld voor een bedrag van achttienduizend vijfhonderd negenenveertig euro (EUR 18.549,00), volstort
ten belope van zesduizend honderd negenennegentig euro zevenenzestig eurocent (EUR 6.199,67);
en
- de besloten vennootschap met beperkte aansprakelijkheid “FNG SH”, voornoemd, ten belope van
één (1) aandeel ter vergoeding van een inbreng in geld voor een bedrag van één euro (EUR 1,00),
volstort ten belope van drieëndertig eurocent (EUR 0,33).
Totaal : achttienduizend vijfhonderd vijftig (18.550) aandelen.
 
Winstverdeling
Jaarlijks wordt van de nettowinst vermeld in de jaarrekening een bedrag van vijf ten honderd
voorafgenomen tot vorming van een wettelijke reserve; deze voorafneming is niet meer verplicht
wanneer het reservefonds één tiende van het geplaatst kapitaal bereikt. De wettelijke reserve wordt
behouden in het geval een toekomstige wet zou bepalen dat de wettelijke reserve, behoudens
andersluidende bepaling, van rechtswege en zonder toestemming van de vennootschap, het statuut
van wettelijke reserve verliest.
Op voorstel van de zaakvoerder, of indien zulks werd ingesteld, het college van zaakvoerders, beslist
de algemene vergadering jaarlijks bij gewone meerderheid van uitgebrachte stemmen over de
bestemming van het saldo van de nettowinst, mits eerbiediging van artikel 320 van het Wetboek van
vennootschappen.
In geval van ontbinding van de vennootschap, om welke reden of op welk tijdstip ook, geschiedt de
vereffening in één akte overeenkomstig de bepalingen van het Wetboek van vennootschappen dan
wel door één of meerdere vereffenaar(s) benoemd door de algemene vergadering. De vereffenaar(s)
treden/treedt slechts in functie na bevestiging van hun/zijn benoeming door de voorzitter van de
rechtbank van koophandel. Bij gebreke van benoeming van (een) vereffenaar(s), wordt/worden de
zaakvoerder/de leden van het college van zaakvoerders als vereffenaar(s) beschouwd ten aanzien
van derden.
Na aanzuivering van alle schulden, lasten en kosten van de vereffening, wordt het netto-actief
vooreerst aangewend om, in geld of in natura, het volgestorte en nog niet terugbetaalde bedrag van
de aandelen terug te betalen.
Indien de netto-opbrengst niet volstaat om alle aandelen terug te betalen, betalen de vereffenaars bij
voorrang de aandelen uit die in meerdere mate zijn volgestort totdat ze op gelijke voet staan met de
aandelen die in mindere mate werden volgestort of doen ze ten laste van deze laatste een
aanvullende oproeping van kapitaal.
Het eventueel overschot wordt in gelijke delen verdeeld onder al de aandelen.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

Boekjaar
Het boekjaar begint op 1 januari en eindigt op 31 december van elk jaar.
 
Gewone algemene vergadering
De jaarvergadering wordt gehouden op de vierde vrijdag van de maand juni om 10.00 uur. Indien
deze dag een wettelijke feestdag is, wordt de vergadering op de daarop volgende werkdag
gehouden.
Om tot de algemene vergadering te worden toegelaten en indien de zaakvoerder, of indien zulks
werd ingesteld, het college van zaakvoerders, dit in de oproeping vereist, moet elke vennoot
minstens vier volle dagen vóór de vergadering aan de zaakvoerder, of indien zulks werd ingesteld,
het college van zaakvoerders, zijn inzicht te kennen geven de algemene vergadering bij te wonen.
De obligatiehouders mogen de algemene vergadering bijwonen; zij hebben alleen een raadgevende
stem; zij moeten de zaakvoerder, of indien zulks werd ingesteld, het college van zaakvoerders,
tenminste vier volle dagen vóór de vergadering van hun aanwezigheid verwittigen.
Ieder aandeel geeft recht op één stem.
Behoudens andersluidende wettelijke of statutaire bepalingen, worden de besluiten genomen bij
gewone meerderheid van de uitgebrachte stemmen, ongeacht het aantal op de vergadering
vertegenwoordigde aandelen. Blanco en ongeldige stemmen worden niet bij de uitgebrachte
stemmen geteld.
 
 
Aanduiding der gemachtigde personen en hun bevoegdheden
De vennootschap wordt bestuurd door één of meer zaakvoerders, natuurlijke of rechtspersonen, al
dan niet vennoten, die worden benoemd door de algemene vergadering. Indien meer zaakvoerders
werden ingesteld, handelen ze als college dat bij meerderheid beslist.
Wanneer een rechtspersoon wordt aangewezen tot zaakvoerder, benoemt deze onder zijn vennoten,
zaakvoerders of werknemers een vaste vertegenwoordiger die wordt belast met de uitvoering van de
opdracht in naam en voor rekening van de rechtspersoon.
Hun aantal en de duur van de opdracht van zaakvoerder wordt bepaald door de algemene
vergadering. Zolang de algemene vergadering evenwel niet in de vacature voorziet, blijven de
zaakvoerder(s) waarvan de opdracht is verstreken, in functie.
Alle zaakvoerders kunnen te allen tijde worden ontslagen door de algemene vergadering beslissend
met een gewone meerderheid.
De vennootschap wordt in al haar handelingen, met inbegrip van de vertegenwoordiging in rechte,
rechtsgeldig vertegenwoordigd door een zaakvoerder of, in geval meer dan één zaakvoerder werd
vernoemd, door elke afzonderlijk optredende zaakvoerder, die geen bewijs van een voorafgaand
besluit van het college van zaakvoerders tegenover derden moet leveren.
Bovendien is de vennootschap op geldige wijze vertegenwoordigd door bijzondere lasthebbers
handelend binnen de grenzen van hun opdracht.
 
Aangezien de vennootschapsovereenkomst gesloten is en de statuten vastgelegd zijn, hebben de
comparanten, op termijn, de volgende beslissingen genomen, die effectief zullen worden wanneer de
vennootschap haar juridische persoonlijkheid heeft verkregen overeenkomstig artikel 2 § 4 van het
Wetboek van vennootschappen :
 
1. Zaakvoerder
a) Het aantal zaakvoerders wordt voor de eerste maal bepaald op één (1).
Wordt tot die functie benoemd :
- De besloten vennootschap naar Nederlands recht "FNG Beheer BE", waarvan de maatschappelijke
zetel gevestigd is te Nederland, Diemen, en haar bezoekadres te Nederland, 1112VA Diemen,
Stammerhove 1, ingeschreven in het Nederlandse handelsregister (Kamer van Koophandel) onder
het nummer 67278159 en ingeschreven in de Kruispuntbank van Ondernemingen onder het nummer
0672.787.644, vast vertegenwoordigd door de heer Dieter Penninckx, wonende te 2820 Bonheiden,
Oude Keerbergsebaan 39.
b) De opdracht van de eerste zaakvoerder heeft een onbeperkte duur.
c) De opdracht van de eerste zaakvoerder wordt kosteloos uitgeoefend.
 
2. Eerste jaarlijkse algemene vergadering
De eerste jaarlijkse algemene vergadering zal worden gehouden in het jaar 2021.
 
3. Afsluiting van het eerste boekjaar
Het eerste boekjaar wordt afgesloten op 31 december 2020, en zal aldus een verlengd boekjaar zijn.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

19
 - 

An
ne

xe
s 

du
 M

on
ite

ur
 b

el
ge

 



- vervolgLuik B

Verso : Naam en handtekening.
bevoegd de rechtspersoon ten aanzien van derden te vertegenwoordigen

Op de laatste blz. van Luik B vermelden : Recto : Naam en hoedanigheid van de instrumenterende notaris, hetzij van de perso(o)n(en)

aan het
Belgisch

Voor-
behouden

Staatsblad

Mod PDF 11.1

4. Commissaris
a) Het aantal commissarissen wordt voor de eerste maal bepaald op één (1).
Wordt tot die functie benoemd :
- De burgerlijke vennootschap onder de vorm van een besloten vennootschap met beperkte
aansprakelijkheid "Figurad Bedrijfsrevisoren", met maatschappelijke zetel te Jean-Baptiste de
Ghellincklaan 21, 9051 Sint-Denijs-Westrem en ingeschreven in het rechtspersonenregister (Gent,
afdeling Gent) onder het nummer 0423.109.644, vast vertegenwoordigd door mevrouw Ann Van
Vlaenderen, bedrijfsrevisor, woonstkeuze doende op haar kantoor te Jean-Baptiste de Ghellincklaan
21, 9051 Sint-Denijs-Westrem.
b) De opdracht van de eerste commissaris zal eindigen na de algemene vergadering die zich zal
uitspreken over de jaarrekening van het boekjaar afgesloten op 31 december 2022.
c) De vergoeding van de eerste commissaris voor de gehele duur van zijn opdracht bedraagt EUR
10.000 per jaar (excl. BTW), dat jaarlijks wordt geïndexeerd.
 
5. Delegatie van machten
De comparanten stellen aan als bijzondere gevolmachtigden, de ondergetekende notaris evenals zijn
medewerkers, evenals Meester Elke Janssens, Meester Louisa Vandepitte en/of iedere andere
advocaat van het advocatenkantoor NautaDutilh BVBA, met kantoor te Terhulpsesteenweg 120,
1000 Brussel, alsook de ondernemingsloketten, met inbegrip van XERIUS, ondernemingsloket,
gevestigd te Koningsstraat 239, 1000 Brussel, met macht van indeplaatsstelling en de bevoegdheid
alleen te handelen, teneinde over te gaan tot de inschrijving van de vennootschap in de
Kruispuntbank van Ondernemingen, het ondertekenen en neerleggen van alle stukken bij de
bevoegde griffie, het stellen van alle handelingen en vervullen van alle formaliteiten bij de
Administratie van de Belasting op de Toegevoegde Waarde, indien noodzakelijk, alsook voor de
bekendmaking van de beslissingen van de vennootschap in de Bijlagen tot het Belgisch Staatsblad
en het verrichten van de inschrijving van de uitgifte van de nieuwe aandelen door de vennootschap in
het aandelenregister van de vennootschap, in naam en voor rekening van de comparanten en de
vennootschap. Te dien einde mag de lasthebber, in naam van de vennootschap, alle verklaringen
afleggen, alle documenten en stukken ondertekenen en, in het algemeen, het nodige ondernemen bij
elke administratie en vennootschap in het kader van de uitvoering van de voormelde beslissingen.
 
6. Overname van verbintenissen aangegaan in naam van de vennootschap in oprichting
De comparanten verklaren, overeenkomstig artikel 60 van het Wetboek van Vennootschappen, in
naam van de thans opgerichte vennootschap, alle handelingen, verrichtingen en factureringen op
zich te nemen of te homologeren, aangegaan namens de vennootschap in oprichting door henzelf of
hun aangestelden, sinds drie maanden voor het verlijden van onderhavige akte. Deze overneming
zal slechts gevolg hebben zodra de vennootschap rechtspersoonlijkheid heeft gekregen.
 
 
De uitgiften en uittreksels zijn afgeleverd voor registratie der akte enkel met het oog op de
neerlegging ter Griffie van de Rechtbank van Koophandel en voor de formaliteiten in verband met het
verkrijgen van het ondernemingsnummer.
 
 
VOOR EENSLUIDEND ANALYTISCH UITTREKSEL.
 
 
Gérard INDEKEU, Notaris vennoot.
Tegelijk hiermee neergelegd : gelijkvormige uitgifte van de akte, volmachten.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

07
/0

3/
20

19
 - 

An
ne

xe
s 

du
 M

on
ite

ur
 b

el
ge

 


