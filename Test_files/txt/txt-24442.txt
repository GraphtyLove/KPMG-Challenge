





























Mod PDF 19.01

In de bijlagen bij het Belgisch Staatsblad bekend te maken kopie
na neerlegging van de akte ter griffie

 Luik B

Griffie

Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Ondernemingsnr :

Naam

(voluit) : SWAY vzw

(verkort) :

Rechtsvorm : Vereniging zonder winstoogmerk

Volledig adres v.d. zetel :

3500

België

Onderwerp akte : Oprichting

Hasselt

Kempische steenweg 93

A. STATUTEN
 
VOORAF
 
Tussen ondergetekenden, zijnde natuurlijke personen:
 
Mevrouw Katrien Greven, wonende te 3500 Hasselt, Kempische Steenweg 93, geboren op 19.04.1980 te
Hasselt.
 
De heer Ruben Heeren, wonende te 3500 Hasselt, Kempische Steenweg 93, geboren op 29.10.1980 te Neerpelt.
 
is op 03.05.2019 overeengekomen een vereniging zonder winstoogmerk (hierna ‘vzw’ genoemd) op te richten
overeenkomstig het Wetboek van Vennootschappen en Verenigingen van 23 maart 2019 (hierna ‘WVV’
genoemd), en daartoe unaniem volgende statuten te aanvaarden:
 
 
I. DE VERENIGING
 
Artikel 1. Benaming
 
De vereniging wordt SWAY vzw genoemd.
 
Deze naam moet voorkomen in alle akten, facturen, aankondigingen, bekendmakingen, brieven, orders, websites
en andere stukken, al dan niet in elektronische vorm, uitgaande van een rechtspersoon, onmiddellijk
voorafgegaan of gevolgd door de woorden "vereniging zonder winstoogmerk" of door de afkorting "vzw", samen
met volgende gegevens:
De nauwkeurige aanduiding van de zetel van de rechtspersoon.
Het ondernemingsnummer.
Het woord "rechtspersonenregister" of de afkorting "RPR".
De vermelding van de rechtbank van de zetel van de rechtspersoon.
In voorkomend geval, het e-mailadres en de website van de rechtspersoon.
 
Artikel 2. Maatschappelijke zetel
 
De zetel van de vzw is gevestigd te 3500 Hasselt, Kempische Steenweg 93, gelegen in het Vlaams Gewest.
 

 *19324875*
Neergelegd
03-07-2019

0729761187

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

Het Bestuur is bevoegd om de maatschappelijke zetel binnen België te verplaatsen binnen hetzelfde taalgebied.
 
Indien ten gevolge van de verplaatsing van de maatschappelijke zetel de taal van de statuten moet worden
gewijzigd, kan enkel de Algemene Vergadering deze beslissing nemen met inachtneming van de vereisten voor
een statutenwijziging.
 
Artikel 3. Doelstellingen van de vzw
 
De vzw stelt zich tot doel:
 
Het promoten en het creëren van een draagvlak voor de ontwikkeling en verspreiding van Roots, Swing-Jazz,
Funk, Soul, Urban, Blues en aanverwante stijlen; zowel de muziek, dans, cultuur en historiek.
 
Hierbij worden mensen van alle leeftijden en doelgroepen de kans geboden om zich op artistiek, sociaal-cultureel
en algemene informatief vlak te ontplooien d.m.v. het organiseren van dans- en muziekactiviteiten.
 
Het werkveld van de vereniging omvat de beeldende en audiovisuele kunsten, theater, dans, muziek en alle
vormen van spektakel, podiumkunsten en locatietheater in de culturele, artistieke, sociale, educatieve en
recreatieve sfeer. Het werkveld kan ten alle tijden uitgebreid worden met ander kunstdisciplines om zodoende
interdisciplinariteit aan te moedigen.
 
De vereniging kan de volgende werkzaamheden ontwikkelen: oprichten van een secretariaat, verlenen van
algemeen advies, ontwikkelen van een communicatienetwerk, coördinatie van optredens, publieksgerichte
evenementen en opleidingen, instaan voor artistieke, organisatorische en technische begeleiding en het
aantrekken van sponsoring.
 
De concrete activiteiten waarmee de vzw haar doelstellingen verwezenlijkt, zijn onder meer:
 
Het organiseren van en participeren aan bijscholingen, trainingen en vormingen.
Het organiseren van, financieel ondersteunen van en participeren aan toonmomenten, wedstrijden, manifestaties,
workshops, festivals, uitwisselingsprojecten, fuiven, voorstellingen, evenementen, beurzen en zo meer. Dit om de
verdere ontwikkeling van de organisatie te garanderen.
Het organiseren, creëren en programmeren van culturele, educatieve en sociale activiteiten met regionale,
nationale en internationale uitstraling om zodoende de interculturele samenwerking binnen haar werkveld te
bevorderen.
Het optreden als uitgever van literaire, muzikale en audiovisuele werken.
Het componeren, uitvoeren, opnemen, produceren, promoten, verspreiden en exploiteren van muzikale en
audiovisuele werken.
 
Daarnaast kan de vzw alle activiteiten ontplooien die rechtstreeks of onrechtstreeks bijdragen tot de
verwezenlijking van haar doel, met inbegrip van commerciële en winstgevende activiteiten waarvan de
opbrengsten altijd volledig zullen worden bestemd voor de verwezenlijking van haar doel.
 
Zij mag rechtstreeks noch onrechtstreeks enig vermogensvoordeel uitkeren of bezorgen aan de oprichters, de
leden, de bestuurders of enig andere persoon behalve voor het in de statuten bepaald belangeloos doel. Elke
verrichting in strijd met dit verbod is nietig.
 
Artikel 4. Duur van de vzw
 
De vzw is opgericht voor onbepaalde duur en kan op elk moment ontbonden worden.
 
 
II. LIDMAATSCHAP
 
Artikel 5. Leden en toegetreden leden
 
In de vzw zijn er gewone leden (hierna ‘leden’) en toegetreden leden.
 
Artikel 6. Aantal leden
 
Er zijn minstens 2 leden.
 
Artikel 7. Lidmaatschap van leden
 
Elke natuurlijke persoon en elke rechtspersoon kan zich kandidaat stellen als lid.
 
Een kandidaat-lid moet schriftelijk (per e-mail of brief) een aanvraag indienen bij het Bestuur.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

Het Bestuur beslist autonoom over de aanvaarding van de kandidaat als lid op haar eerstvolgende vergadering.
Deze beslissing moet niet gemotiveerd worden. Tegen deze beslissing is geen beroep mogelijk.
 
Als het Bestuur de toelating van een kandidaat-lid weigert, kan dit kandidaat-lid slechts een nieuwe aanvraag
indienen na minstens één jaar na de eerste aanvraag.
 
Artikel 8. Rechten en plichten van leden
 
Alle leden kunnen op de zetel van de vereniging het register van de leden raadplegen. Daartoe richten zij een
schriftelijk verzoek aan het bestuursorgaan met wie zij een datum en het uur van de raadpleging van het register
overeenkomen. Dit register kan niet worden verplaatst.
 
Daarnaast hebben alle leden alle rechten en plichten die in het WVV vastgelegd zijn.
 
Artikel 9. Lidmaatschapsbijdrage van leden
 
De leden betalen een jaarlijkse lidmaatschapsbijdrage die jaarlijks wordt vastgelegd door het Bestuur die
maximum 250,00 euro per jaar bedraagt.
 
Artikel 10. Ontslagneming van leden
 
Elk lid kan op elk moment uit de vzw ontslag nemen door dat ontslag schriftelijk (per e-mail of brief) bekend te
maken aan het Bestuur.
 
Daarnaast wordt een lid geacht ontslag te nemen in volgende omstandigheden en vervalt het lidmaatschap
bijgevolg onmiddellijk en automatisch:
 
Wanneer het lid niet meer voldoet aan de voorwaarde(n) om lid te zijn in de vzw.
Wanneer een lid in een bepaalde hoedanigheid lid was van de Algemene Vergadering en hij of zij deze
hoedanigheid verliest.
Wanneer het lid zijn of haar lidmaatschapsbijdragen voor het lopende jaar niet betaald heeft binnen de maand na
een schriftelijke aanmaning.
 
De ontslagneming vanwege een lid gaat onmiddellijk in.
 
Als door de ontslagneming van een lid het aantal leden onder het wettelijk of statutair minimum daalt, dan wordt
de ontslagneming opgeschort totdat er na een redelijke termijn een vervanger is gevonden.
 
Artikel 11. Schorsing van leden
 
Als een lid in strijd handelt met de doelstellingen van de vzw, kan het Bestuur het lidmaatschap schorsen in
afwachting van de Algemene Vergadering waarop beslist wordt over de beëindiging van het lidmaatschap.
 
Artikel 12. Uitsluiting van leden
 
Het lidmaatschap van een lid kan op elk moment worden beëindigd door een bijzonder besluit van de Algemene
Vergadering, bijeengeroepen door het Bestuur of op verzoek van minstens 1/5 van de leden, met naleving van de
aanwezigheids- en meerderheidsvereisten voorgeschreven voor een statutenwijziging.
 
De uitsluiting wordt geagendeerd met alleen de naam. Het lid wordt door het Bestuur geïnformeerd over de
motieven voor de uitsluiting. Het lid moet worden gehoord op de Algemene Vergadering en kan zich laten
bijstaan door een advocaat.
 
De stemming over het beëindigen van het lidmaatschap van een lid is niet geheim.
 
Artikel 13. Uitsluiting van rechten op het bezit van de vzw
 
Geen enkel lid, noch de erfgenamen of rechthebbenden van een overleden lid, kunnen enige aanspraak laten
gelden of uitoefenen op het bezit van de vzw. Ze kunnen evenmin de betaalde bijdragen terugvorderen.
 
Deze uitsluiting van rechten op het bezit van de vzw geldt te allen tijde: tijdens het lidmaatschap, bij beëindiging
van het lidmaatschap om wat voor reden dan ook, bij ontbinding van de vzw, enz.
 
Artikel 14. Aansluiting van toegetreden leden
 
Elke natuurlijke persoon, rechtspersoon of organisatie die de doelstellingen van de vzw ondersteunt, kan zich
kandidaat stellen als toegetreden lid.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

Een kandidaat-toegetreden lid dient schriftelijk (per e-mail of brief) een aanvraag in bij het Bestuur.
 
Het Bestuur beslist autonoom of een kandidaat al dan niet wordt aanvaard als toegetreden lid. Deze beslissing
moet niet gemotiveerd worden.
 
Tegen deze beslissing is geen beroep mogelijk. Als het Bestuur de toelating van een kandidaat-toegetreden lid
weigert, kan dit kandidaat-toegetreden lid slechts een nieuwe aanvraag indienen na minstens één jaar na de
vorige aanvraag.
 
Artikel 15. Rechten en plichten van toegetreden leden
 
Toegetreden leden hebben enkel de rechten en plichten die in deze statuten worden omschreven.
 
Artikel 16. Bijdrage van toegetreden leden
 
De toegetreden leden betalen een jaarlijkse bijdrage die jaarlijks wordt vastgelegd door het Bestuur die maximum
250,00 euro per jaar bedraagt.
 
Artikel 17. Ontslagneming van toegetreden leden
 
Elk toegetreden lid kan op elk moment uittreden uit de vzw door zijn/haar ontslag schriftelijk (per e-mail of brief)
bekend te maken aan het Bestuur.
 
Daarnaast wordt een toegetreden lid geacht ontslag te nemen in volgende omstandigheden:
 
Wanneer het toegetreden lid niet meer voldoet aan de voorwaarden om toegetreden lid te worden in de vzw.
Wanneer een toegetreden lid de bijdrage niet betaald heeft binnen de maand na een schriftelijke aanmaning.
 
Artikel 18. Beëindiging van lidmaatschap van toegetreden leden
 
Het lidmaatschap van een toegetreden lid kan op elk moment worden beëindigd door het Bestuur.
 
Het lidmaatschap van een toegetreden lid-natuurlijk persoon eindigt van rechtswege bij overlijden.
 
III. ALGEMENE VERGADERING
 
Artikel 19. Samenstelling van de Algemene Vergadering
 
De Algemene Vergadering bestaat uit de leden.
 
Artikel 20. Bevoegdheden van de Algemene Vergadering
 
De volgende exclusieve bevoegdheden worden uitsluitend door de Algemene Vergadering uitgeoefend:
 
De wijziging van de statuten.
De benoeming en de afzetting van de bestuurders en het bepalen van diens eventuele bezoldiging.
De benoeming en de afzetting van de commissarissen en het bepalen van diens eventuele bezoldiging.
De kwijting aan de bestuurders en de commissarissen, alsook, in voorkomend geval, het instellen van de
verenigingsvordering tegen de bestuurders en de commissarissen.
De goedkeuring van de jaarrekening en van de begroting.
De ontbinding van de vereniging.
De uitsluiting van een lid.
De omzetting van de VZW in een IVZW, een coöperatieve vennootschap erkend als sociale onderneming of in
een erkende coöperatieve vennootschap sociale onderneming.
Om een 'inbreng om niet' van een algemeenheid te doen of te aanvaarden.
 Alle gevallen waarin deze statuten dat bepalen.
 
Artikel 21. Vergaderingen van de Algemene Vergadering
 
De Algemene Vergadering moet minstens één maal per jaar worden bijeengeroepen en dit binnen zes maanden
na afsluiting van het boekjaar.
 
Het Bestuur kan een Algemene Vergadering bijeen roepen wanneer zij dit nodig acht, in de gevallen bepaald bij
de wet of de statuten of wanneer ten minste 1/5 van de leden het vraagt.
 
Artikel 22. Uitnodiging en agenda van de Algemene Vergadering
 
De vergaderingen van de Algemene Vergadering worden door het Bestuur bijeengeroepen.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

 
Het Bestuur roept de Algemene Vergadering bijeen binnen eenentwintig dagen na het verzoek tot bijeenroeping
en de Algemene Vergadering wordt uiterlijk gehouden op de veertigste dag na dit verzoek.
 
De uitnodiging wordt minstens vijftien dagen voorafgaand aan de datum van de Algemene Vergadering naar alle
leden, bestuurders en commissarissen verstuurd per brief of e-mail op het adres dat deze daartoe laatst heeft
opgegeven.
 
De uitnodiging bevat de datum, uur en plaats van de Algemene Vergadering, evenals een agenda.
Aan de leden, de bestuurders en de commissarissen die erom verzoeken wordt onverwijld en kosteloos een
kopie verzonden van de stukken die krachtens het WVV aan de Algemene Vergadering moeten worden
voorgelegd.
 
Elk door ten minste één twintigste van de leden ondertekend voorstel wordt op de agenda gebracht. Het moet
uiterlijk 7 dagen voor het tijdstip van de Algemene Vergadering aan het Bestuur bezorgd worden.
 
Artikel 24. Aanwezigheidsquorum op de Algemene Vergadering
 
Om op een geldige manier te beraadslagen moet minstens 1/2 van de leden aanwezig of vertegenwoordigd zijn
op de Algemene Vergadering.
 
Bij volgende beslissingen moet minstens 2/3 van de leden aanwezig of vertegenwoordigd zijn:
 
Wijziging aan de statuten.
 
Bij volgende beslissingen moet minstens een gewone meerderheid van de leden aanwezig of vertegenwoordigd
zijn:
 
De benoeming van bestuurders.
 
Ingeval op de eerste vergadering minder dan het minimum vereiste aantal leden aanwezig of vertegenwoordigd
is, kan een tweede vergadering bijeengeroepen worden. Die kan geldig beraadslagen en besluiten en de
wijzigingen aannemen ongeacht het aantal aanwezige of vertegenwoordigde leden. De tweede vergadering mag
niet binnen 15 dagen volgend op de eerste vergadering worden gehouden.
 
Artikel 25. Verloop van de Algemene Vergadering
 
De bestuurders geven antwoord op de vragen die hun door de leden, vooraf of tijdens de vergadering, mondeling
of schriftelijk, worden gesteld en die verband houden met de agendapunten. Zij kunnen, in het belang van de
vereniging, weigeren op vragen te antwoorden wanneer de mededeling van bepaalde gegevens of feiten de
vereniging schade kan berokkenen of in strijd is met de door de vereniging aangegane
vertrouwelijkheidsclausules.
 
Artikel 26. Stemming op de Algemene Vergadering
 
Op de Algemene Vergadering heeft elk lid één stem.
 
Leden die niet op de vergadering aanwezig kunnen zijn, kunnen door andere leden vertegenwoordigd worden.
 
Elk lid kan maximum 1 volmacht dragen.
 
Beslissingen worden genomen bij gewone meerderheid van de stemmen van de aanwezige of
vertegenwoordigde leden, behalve waar het WVV of de statuten anders bepalen.
 
Bij gelijkheid van stemmen wordt het voorstel geacht verworpen te zijn.
 
Volgende beslissingen vereisen een meerderheid van 2/3 van de aanwezige of vertegenwoordigde leden, waarbij
onthoudingen noch in de teller noch in de noemer worden meegerekend:
 
Statutenwijziging
 
Indien de statutenwijziging echter betrekking heeft op het voorwerp of het belangeloos doel van de vereniging, is
zij alleen dan aangenomen, wanneer zij 4/5 van de uitgebrachte stemmen heeft verkregen, waarbij onthoudingen
in de teller noch in de noemer worden meegerekend.
 
De stemming kan gebeuren door afroeping, door handopsteking of, op vraag van een meerderheid van de leden
die aanwezig of vertegenwoordigd zijn, door geheime stemming.
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

Artikel 27. Verslag van de Algemene Vergadering
 
Er wordt verslag genomen van de beslissingen van de Algemene Vergadering, dat bewaard wordt op de
maatschappelijke zetel van de vzw.
 
Elk lid heeft recht op inzage in dit verslag. Daarnaast worden de leden op de hoogte gebracht van de
beslissingen van de Algemene Vergadering door toezending van een kopie van de originele verslagen van de
Algemene Vergaderingen/publicatie van de beslissingen in het ledentijdschrift/publicatie van de beslissingen op
de website van de vzw.
 
Toegetreden leden en derden hebben geen recht op inzage in de verslagen van de Algemene Vergadering.
 
 
IV. BESTUUR EN VERTEGENWOORDIGING
 
Artikel 28. Samenstelling van het Bestuur
 
De vzw wordt bestuurd door een Bestuur, samengesteld uit ten minste 2 bestuurders, al dan niet leden van de
vzw.
 
Indien en zolang de vereniging minder dan 3 leden heeft, mag het Bestuur bestaan uit 2 bestuurders. Zolang het
Bestuur tweehoofdig is, verliest elke bepaling die aan een lid van het Bestuur een doorslaggevende stem
toekent, van rechtswege haar werking.
 
Wanneer een rechtspersoon een mandaat opneemt van lid van het Bestuur of dagelijks bestuurder, benoemt hij
een natuurlijke persoon als vaste vertegenwoordiger die wordt belast met de uitvoering van dat mandaat in naam
en voor rekening van de rechtspersoon.
Deze vaste vertegenwoordiger moet aan dezelfde voorwaarden voldoen als de rechtspersoon en is hoofdelijk
met hem aansprakelijk alsof hij zelf het betrokken mandaat in eigen naam en voor eigen rekening had uitgevoerd.
De regels inzake belangenconflicten voor zaakvoerders en leden van het Bestuur vinden in voorkomend geval
toepassing op de vaste vertegenwoordiger. De vaste vertegenwoordiger kan niet in eigen naam noch als vaste
vertegenwoordiger van een andere rechtspersoon-bestuurder zetelen in het Bestuur of Dagelijks Bestuur. De
rechtspersoon mag de vaste vertegenwoordiging niet beëindigen zonder tegelijkertijd een opvolger te benoemen.
 
De regels van openbaarmaking voor de benoeming en de beëindiging van het mandaat van de rechtspersoon
zijn ook van toepassing op diens vaste vertegenwoordiger.
 
De bestuurders worden benoemd door de Algemene Vergadering, bij gewone meerderheid van stemmen van de
aanwezige of vertegenwoordigde leden voor onbepaalde duur. Hun opdracht eindigt bij de sluiting van de
jaarvergadering. Bestuurders zijn herbenoembaar.
 
De bestuurders oefenen hun mandaat kosteloos uit. De kosten die zij maken in het kader van de uitoefening van
hun bestuursmandaat worden op voorlegging van de nodige bewijsstukken vergoed.
 
Artikel 29. Coöptatie van bestuurders
 
Wanneer de plaats van een bestuurder openvalt vóór het einde van zijn mandaat, hebben de overblijvende
bestuurders het recht een nieuwe bestuurder te coöpteren.
 
De eerstvolgende Algemene Vergadering moet het mandaat van de gecoöpteerde bestuurder bevestigen. Bij
bevestiging volbrengt de gecoöpteerde bestuurder het mandaat van zijn voorganger, tenzij de Algemene
Vergadering er anders over beslist. Bij gebrek aan bevestiging eindigt het mandaat van de gecoöpteerde
bestuurder na afloop van de Algemene Vergadering, zonder dat dit afbreuk doet aan de regelmatigheid van de
samenstelling van het bestuursorgaan tot op dat ogenblik.
 
Artikel 30. Bevoegdheden van het Bestuur
 
Het Bestuur is bevoegd om alle handelingen van intern bestuur te verrichten die nodig of dienstig zijn voor de
verwezenlijking van het voorwerp van de vzw, met uitzondering van de handelingen waarvoor volgens de wet of
volgens deze statuten de Algemene Vergadering exclusief bevoegd is.
 
Onverminderd de verplichtingen die voortvloeien uit collegiaal bestuur, met name overleg en toezicht, kunnen de
bestuurders de bestuurstaken onder elkaar verdelen. Die taakverdeling kan niet aan derden tegengeworpen
worden, zelfs niet nadat ze zijn openbaar gemaakt. Niet-naleving ervan brengt wel de interne aansprakelijkheid
van de betrokken bestuurder(s) in het gedrang.
 
Het Bestuur kan een deel van zijn bestuursbevoegdheden delegeren aan één of meerdere derden niet-
bestuurders, zonder dat deze overdracht evenwel betrekking kan hebben op het algemeen beleid van de vzw of

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

de algemene bestuursbevoegdheid van het Bestuur.
 
Het bestuur vaardigt alle interne reglementen uit die hij nodig oordeelt. Dergelijk intern reglement kan geen
bepalingen bevatten die strijdig zijn met het WVV of de statuten. Het intern reglement en elke wijziging daarvan
worden aan de leden meegedeeld overeenkomstig artikel 2:32 WVV.
 
De recentste versie van het intern reglement ligt steeds ter inzage op de zetel van de vzw.
 
Indien het Bestuur het intern reglement wijzigt, is ze verplicht dit op de agenda en in de notulen van het Bestuur
op te nemen.
 
Artikel 31. Externe vertegenwoordigingsmacht van het Bestuur
 
Het Bestuur vertegenwoordigt als college de vzw in alle handelingen in en buiten rechte. Hij vertegenwoordigt de
vzw door de meerderheid van zijn leden.
 
Onverminderd de algemene vertegenwoordigingsbevoegdheid van het Bestuur als college, wordt de vzw in en
buiten rechte eveneens vertegenwoordigd door één bestuurder.
 
De vertegenwoordigingsorganen kunnen niet zonder toestemming van de Algemene Vergadering
rechtshandelingen stellen die verband houden met de vertegenwoordiging van de vzw bij bv.: de aan- of verkoop
van onroerende goederen van de vzw en/of de vestiging van een hypotheek. Deze bevoegdheidsbeperkingen
kunnen niet worden tegengeworpen aan derden, zelfs niet nadat ze openbaar zijn gemaakt. Niet-naleving ervan
brengt wel de interne aansprakelijkheid van de betrokken vertegenwoordigers in het gedrang.
 
Het Bestuur of de bestuurders die de vzw vertegenwoordigen, kunnen gevolmachtigden van de vzw aanstellen.
Alleen bijzondere en beperkte volmachten voor bepaalde of een reeks bepaalde rechtshandelingen zijn
geoorloofd. De gevolmachtigden verbinden de vzw binnen de perken van de hun verleende volmacht waarvan de
grenzen wel tegenwerpelijk zijn aan derden overeenkomstig wat geldt inzake lastgeving.
 
Artikel 32. Bekendmakingsvereisten van het Bestuur
 
De benoeming van de leden van het Bestuur en van de personen gemachtigd om de vzw te vertegenwoordigen
en hun ambtsbeëindiging worden openbaar gemaakt door neerlegging in het verenigingsdossier ter griffie van de
ondernemingsrechtbank en publicatie van een uittreksel in de Bijlagen bij het Belgisch Staatsblad. Uit die stukken
moet in ieder geval blijken of de personen die de vzw vertegenwoordigen, de vzw ieder afzonderlijk, gezamenlijk,
dan wel als college verbinden alsook de omvang van hun bevoegdheden.
 
Artikel 33. Vergaderingen van het Bestuur
 
Het Bestuur vergadert zo dikwijls als het belang van de vzw het vereist en op vraag van een bestuurder.
 
De oproeping gebeurt schriftelijk (per brief of e-mail), minimum één dag voor het tijdstip van de samenkomst van
het Bestuur. De oproeping bevat de datum, uur en plaats van de samenkomst van het Bestuur, evenals de
agenda. De agenda wordt opgesteld door een bestuurder.
 
Artikel 34. Aanwezigheidsquorum en stemming door het Bestuur
 
Het Bestuur kan slechts geldig beraadslagen en besluiten als ten minste een meerderheid van de bestuurders
aanwezig is op de vergadering.
 
De besluiten binnen het Bestuur worden genomen bij gewone meerderheid van stemmen van de aanwezige
bestuurders. Bij gelijkheid van stemmen, wordt het voorstel geacht verworpen te zijn.
 
Besluiten van het Bestuur kunnen bij eenparig schriftelijk akkoord van de bestuurders genomen worden. Daartoe
is vereist dat er vooraf een unaniem akkoord is van de bestuurders om tot schriftelijke besluitvorming over te
gaan. Dit houdt in elk geval in dat er een beraadslaging plaatsvond per e-mail, video- of telefoonconferentie of
ander communicatiemiddel.
 
Artikel 35. Verslag van het Bestuur
 
Er wordt verslag genomen van de beslissingen van het Bestuur, dat bewaard wordt op de maatschappelijke zetel
van de vzw.
 
Elke bestuurder en elk lid hebben recht op inzage van de verslagen.
 
De notulen van de vergaderingen van het Bestuur worden ondertekend door een bestuurder; kopieën voor
derden worden ondertekend door één of meer vertegenwoordigingsbevoegde leden van het bestuursorgaan.

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

 
Artikel 36. Einde bestuursmandaat van rechtswege en door ontslagneming
 
Als de termijn van het mandaat van een bestuurder verstreken is, eindigt het mandaat van rechtswege op de
eerstvolgende Algemene Vergadering.
 
Daarnaast wordt een bestuurder geacht ontslag te nemen wanneer hij/zij niet meer voldoet aan de inhoudelijke
voorwaarden om bestuurder te worden in de vzw, zoals in de statuten bepaald. De vaststelling daarvan gebeurt
door de Algemene Vergadering.
 
Elke bestuurder kan ontslag nemen door schriftelijke kennisgeving (per e-mail of brief) aan het Bestuur.
 
Wanneer een bestuurder ontslag neemt, moet hij in functie blijven totdat de Algemene Vergadering redelijkerwijs
in zijn vervanging kan voorzien.
 
Het mandaat van een bestuurder eindigt van rechtswege bij het overlijden van deze bestuurder.
 
Artikel 37. Ontslag van bestuurders
 
Het mandaat van een bestuurder kan op elk moment worden beëindigd door de Algemene Vergadering met een
gewone meerderheid van de aanwezige en vertegenwoordigde stemmen.
 
De stemming over het beëindigen van het mandaat van een bestuurder is niet geheim.
 
 
V. AANSPRAKELIJKHEID VAN BESTUURDERS
 
Artikel 38. Aansprakelijkheid van bestuurders
 
De bestuurders en dagelijks bestuurders (en alle andere personen die ten aanzien van de vzw werkelijke
bestuursbevoegdheid hebben gehad) zijn tegenover de vzw aansprakelijk voor fouten begaan in de uitoefening
van hun opdracht. Dit geldt ook tegenover derden voor zover de begane fout een buitencontractuele fout is. Deze
personen zijn evenwel slechts aansprakelijk voor beslissingen, daden of gedragingen die zich kennelijk buiten de
marge bevinden waarbinnen normaal voorzichtige en zorgvuldige bestuurders, geplaatst in dezelfde
omstandigheden, redelijkerwijze van mening kunnen verschillen.
 
Aangezien het bestuursorgaan een college vormt, is hun aansprakelijkheid voor de beslissingen of nalatigheden
van dit college hoofdelijk.
 
Wat fouten betreft waaraan zij geen deel hebben gehad, zijn zij evenwel van hun aansprakelijkheid ontheven
indien zij de beweerde fout hebben gemeld aan het collegiaal bestuursorgaan. Deze melding, evenals de
bespreking waartoe zij aanleiding geeft, wordt opgenomen in de notulen.
 
Deze aansprakelijkheid, samen met elke andere schadeaansprakelijkheid die voortvloeit uit het WVV of andere
wetten of reglementen, evenals de aansprakelijkheid voor de schulden van de rechtspersoon bedoeld in de
artikelen XX.225 en XX.227 van het Wetboek van economisch recht is beperkt tot de in art. 2:57 van het WVV
opgenomen bedragen.
 
 
VI. BOEKHOUDING
 
Artikel 39. Boekjaar
 
Het boekjaar van de vzw begint op 01/01 en eindigt op 31/12. Het eerste boekjaar begint uitzonderlijk op de dag
van de oprichting en zal eindigen op 31/12/2019.
 
Artikel 40. Boekhouding
 
De boekhouding wordt gevoerd overeenkomstig de bepalingen in het WVV en de betreffende
uitvoeringsbesluiten.
 
Het Bestuur legt de jaarrekening van het voorgaande boekjaar en de begroting ter goedkeuring voor aan de
jaarlijkse Algemene Vergadering.
 
Nadat het Bestuur verantwoording aflegde voor het beleid in het voorgaande jaar, spreekt de Algemene
Vergadering zich uit over de kwijting aan de bestuurders. Dit gebeurt bij afzonderlijke stemming. Deze kwijting is
alleen dan rechtsgeldig, wanneer de ware toestand van de vereniging niet wordt verborgen door enige weglating
of onjuiste opgave in de jaarrekening, en, wat de extra-statutaire of met het WVV strijdige verrichtingen betreft,

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

wanneer deze bepaaldelijk zijn aangegeven in de oproeping.
 
De jaarrekening wordt binnen de dertig dagen na goedkeuring door de Algemene Vergadering neergelegd in het
dossier op de Griffie van de Ondernemingsrechtbank. Voor zover van toepassing wordt de jaarrekening ook
neergelegd bij de Nationale Bank overeenkomstig het WVV en de betreffende uitvoeringsbesluiten.
 
Artikel 41. Toezicht door een commissaris
 
Zolang de vzw voor het laatst afgesloten boekjaar niet meer dan één van de criteria van ‘kleine vzw’ zoals
omschreven in art. 3:47 §2 WVV overschrijdt, is de vzw niet verplicht een commissaris te benoemen.
 
Zodra de vzw wel meer dan één van de criteria overschrijdt, moet ze één of meer commissarissen belasten met
de controle van de financiële toestand, van de jaarrekening en van de regelmatigheid in het licht van de wet en
van de statuten en van de verrichtingen die in de jaarrekening moeten worden vastgesteld.
 
De commissaris wordt door de Algemene Vergadering benoemd onder de leden van het Instituut van
bedrijfsrevisoren voor onbepaalde duur. De Algemene Vergadering bepaalt ook de bezoldiging van de
commissaris en spreekt zich tevens uit over de kwijting van de commissaris.
 
 
VII. ONTBINDING EN VEREFFENING
 
Artikel 42. Vrijwillige ontbinding van de vzw
 
De vzw kan op elk ogenblik door de Algemene Vergadering worden ontbonden.
 
De Algemene Vergadering wordt samengeroepen ter bespreking van voorstellen inzake de ontbinding van de
vzw, voorgelegd door het Bestuur of door minstens 1/5 van alle leden.
 
Om op een geldige manier te beraadslagen en te beslissen over de ontbinding van de vzw, moet minstens 2/3
van de leden aanwezig of vertegenwoordigd zijn op de Algemene Vergadering. De beslissing tot ontbinding moet
genomen worden met een bijzondere meerderheid van 4/5 van de aanwezige of vertegenwoordigde stemmen.
 
In de vzw's die één of meer commissarissen moeten aanstellen, wordt het voorstel tot ontbinding toegelicht in
een door het bestuursorgaan opgesteld verslag, dat wordt vermeld in de agenda van de Algemene Vergadering
die zich over de ontbinding moet uitspreken. Bij dat verslag wordt een staat van activa gevoegd cfr. art. 2.110,§2
WVV. Wanneer één van deze beide verslagen ontbreken, is het besluit van de Algemene Vergadering nietig.
 
Ingeval het voorstel tot ontbinding wordt goedgekeurd, benoemt de Algemene Vergadering 2 vereffenaars,
waarvan zij de opdracht omschrijft.
 
Vanaf de beslissing tot ontbinding vermeldt de vzw altijd dat zij “vzw in vereffening” is overeenkomstig het WVV.
 
Een vzw in vereffening mag haar naam niet wijzigen en slechts onder de voorwaarden bepaald in art. 2:117 WVV
haar zetel verplaatsen.
 
Artikel 43. Bestemming van het vermogen van de vzw na ontbinding
 
In geval van ontbinding en vereffening, beslist (beslissen) de Algemene Vergadering of de vereffenaar(s) over de
bestemming van het vermogen van de vzw.
 
Artikel 44. Bekendmakingsvereisten
 
Alle beslissingen betreffende de ontbinding, de vereffeningsvoorwaarden, de benoeming en de ambtsbeëindiging
van de vereffenaars, de afsluiting van de vereffening en de bestemming van het actief worden neergelegd in het
verenigingsdossier ter Griffie van de Ondernemingsrechtbank, en bekendgemaakt in de Bijlagen bij het Belgisch
Staatsblad overeenkomstig het WVV en haar uitvoeringsbesluiten.
 
 
VIII. SLOT
 
Artikel 45. Slot
 
Voor alle gevallen die niet geregeld zijn door deze statuten, zijn de bepalingen van het Wetboek van
Vennootschappen en Verenigingen (‘WVV’) en de (toekomstige) uitvoeringsbesluiten van toepassing.
 
 
B. BENOEMING VAN BESTUURDERS:

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

19
 - 

An
ne

xe
s 

du
 M

on
ite

ur
 b

el
ge

 



Op de laatste blz. van Luik B vermelden : Voorkant : Naam en hoedanigheid van de instrumenterende notaris, hetzij van de perso(o)n(en)
             bevoegd de rechtspersoon ten aanzien van derden te vertegenwoordigen
Achterkant : Naam en handtekening (dit geldt niet voor akten van het type "Mededelingen").

Voor-
behouden

aan het
Belgisch

Staatsblad

Luik B - vervolg
Mod PDF 19.01

 
Op de oprichtersvergadering dd. 03.05.2019 te Hasselt wordt unaniem beslist volgende bestuurders te
benoemen voor onbepaalde duur. Zij handelen als college:
 
Mevrouw Katrien Greven, wonende te 3500 Hasselt, Kempische Steenweg 93, geboren op 19.04.1980 te
Hasselt.
 
De heer Ruben Heeren, wonende te 3500 Hasselt, Kempische Steenweg 93, geboren op 29.10.1980 te Neerpelt.
 
 
Getekend,
te Hasselt op 3 mei 2019,
 
 
De oprichters
 
 
 
 
 
Katrien Greven                        Ruben Heeren
 
 
 
 
 

Bi
jla

ge
n 

bi
j h

et
 B

el
gi

sc
h 

St
aa

ts
bl

ad
 - 

05
/0

7/
20

19
 - 

An
ne

xe
s 

du
 M

on
ite

ur
 b

el
ge

 


